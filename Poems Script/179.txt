<name>আমার হাতে কালি মুখে কালি </name>, and 
<author>কাজী নজরুল ইসলাম</author>

আমার হাতে কালি মুখে কালি
 আমার কালী মুখ দেখে মা
 পাড়ার লোকে হাসে খালি|
   মোর লেখাপড়া হলো না মা
 আমি ম  দেখেই  দেখি শ্যামা
 আমি ক  লিখিতে  কালী বলে
 নাচি দিয়ে করতালি|
 কালো  আখ দেখে মা ধারাপাতের
 ধারা নামে আঁখিপাতে
 আমার বর্ণপরিচয় হলো না মা
 তোর   বর্ণ বিনা কালী|
 যা   লিখিস  মা  বনের পাতায়
 সাগর জলে আঁকা আকাশ খাতায়
 আমি সে লেখা তোর পড়তে পারি
 মূর্খ বলে  দিক না গালি|