<name>অবসরের গান</name>, and 
<author>জীবনানন্দ দাশ</author>

এখানে সৌন্দর্য এসে ধরিবে না হাত আর ,-
রাখিবে না চোখ আর নয়নের’পর ;
ভালোবাসা আসিবে না ,-
জীবন্ত কৃমির কাজ এখানে ফুরায়ে গেছে মাথার ভিতর !

অলস মাছির শব্দে ভ’রে থাকে সকালের বিষণ্ণ সময় ,
পৃথিবীরে মায়াবীর নদীর পারের দেশ ব’লে মনে হয় ;
সকল পড়ন্ত রোদ চারিদিকে ছুটি পেয়ে জমিতেছে এইখানে এসে,
গ্রীষ্মের সমুদ্র থেকে চোখের ঘুমের গান আসিতেছে ভেসে ,
এখানে পালঙ্কে শুয়ে কাটিবে অনেক দিন জেগে থেকে ঘুমাবার
সাধ ভালোবেসে !