সিলেট বিভাগে বিনা মূল্যে বই!
দিনদিন প্রযুক্তির ব্যবহার বাড়ার সঙ্গে সঙ্গে মানুষ কম্পিউটার বা টেলিভিশনে সময় দিচ্ছেন বেশি এবং বই পড়ছেন তুলনামূলকভাবে অনেক কম। কিন্তু, কম্পিউটার/টেলিভিশনে কোন প্রোগ্রাম/নাটক/সিনেমা কি বই পড়ার সমান সুফল বয়ে আনতে পারছে? হয়তো টেলিভিশনে কম সময়ে একটা উপন্যাস থেকে তৈরি করা সিনেমা দেখে শেষ করা যায়। তবে, তার সুফল কখনোই বই পড়ার মতো হয় না। তাই, চলুন দেখি কী কী কারণে বই পড়বেন।
১. এক মাস আগে টেলিভিশনে দেখা আপনার একটি ভালো লাগা প্রোগ্রাম মনে করে দেখার চেষ্টা করে দেখুন- সবকিছু সুস্পষ্টভাবে মনে করতে পারবেন না। কিন্তু, এক বছর আগের আপনার পড়া কোন বইয়ের সব চরিত্রই আপনার মনে থাকবে নিখুঁতভাবে। কারণ? বই পড়ে অর্জিত স্মৃতির স্থায়ীত্ব তুলনামূলকভাবে অনেক বেশি।
২. টেলিভিশনে কোন নাটক/সিনেমায় দেখা চরিত্রগুলো আমাদের সেসব চরিত্র সম্পর্কে উপস্থিত একটা ধারণা দেয়। কিন্তু, বইয়ে পড়া গল্প/উপন্যাসের চরিত্রগুলো আমাদের মনে কল্পনার জগতের তুলিতে ছবি আঁকে এবং সেসব ছবি রং করে ভাবনার জগতে ভাবিয়ে তুলতে সাহায্য করে।
৩. ২০১৩ সালে জাপানের টোহোকু ইউনিভার্সিটির হিকারুর গবেষণা মতে, শিশুরা বেশি টেলিভিশন দেখলে তারা বেশি উত্তেজনাকর ও আক্রমণাত্মক হয়। অন্যদিকে তারা বই পড়লে মননশীল হয়।
৪. আমেরিকার জনপ্রিয় লেখক ও টেলিভিশন অভিনেতা গ্রাউছো মার্ক্স বলেছিলেন, ‘আমি টেলিভিশনকে জীবনে খুবই শিক্ষণীয় উপকরণ হিসেবে দেখি। কারণ, যখনই কেউ টেলিভিশন চালু করে, আমি অন্য রুমে গিয়ে একটি বই পড়ার সুযোগ পাই।
৫. অমাহার ইউনিভার্সিটি অব নেব্রাস্কার অপরাধতত্ত্বের (criminology) অধ্যাপক জোসেফ শোয়ার্জ এবং ফ্লোরিডা স্টেট ইউনিভার্সিটির কেভিন বেভারের গবেষণা মতে, আক্রমণাত্মক শিশুরা অন্য শিশুদের সঙ্গে টেলিভিশন দেখতে পছন্দ করে।
৬. হতাশ মানুষেরা অন্যদের নিয়ে টেলিভিশন দেখতে পছন্দ করেন। আশাবাদী মানুষের বই পড়েন ও অন্যকে বই পড়তে উৎসাহী করেন।
৭. কয়েকটি গবেষণা মতে, বই পড়লে মানুষের স্ট্রেস কমে এবং চিন্তা ও বোধশক্তি বাড়ে।
৮. বই পড়া মানুষের ভালো ঘুম হয় এবং বই পড়লে মানুষের আলঝেইমার (Alzheimer) বা ‘স্মৃতিশক্তি লোপ’ নামক মানসিক রোগ প্রতিরোধ ক্ষমতা গড়ে ওঠে।
৯. বই পড়া মানুষ সচল/কর্মঠ থাকেন। অন্যদিকে, টেলিভিশন দেখলে মানুষ অলস হয়ে যান।
১০. বইপড়া মানুষের চিন্তাশক্তি বৃদ্ধি করে। অন্যদিকে, টেলিভিশন মানুষের চিন্তাশক্তি কমিয়ে দেয়।
১১. বইপড়া মানুষের জ্ঞান বাড়ায়। টেলিভিশন মানুষের মস্তিষ্কের কোষকে ধ্বংস করে।