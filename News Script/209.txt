<source>news24</source>

নাটোর পুলিশ লাইন্স থেকে মোটরসাইকেল চুরির অপরাধে ২ পুলিশ কনস্টেবলসহ ৫ জনকে বিভিন্ন মেয়াদে সাজা দিয়েছে আদালত। আজ রবিবার বিকালে নাটোরের সিনিয়র জুডিশিয়াল ম্যাজিস্ট্রেট তানজিম আলম তাবাসসুম এ রায় দেন।
আদালত সূত্রে জানা যায়, ২০১৭ সালে নাটোর পুলিশ লাইন্স থেকে নায়েক রায়হান মুজিবের একটি মোটরসাইকেল চুরি হয়। এ ঘটনায় নাটোর থানায় একটি মামলা হলে গোয়েন্দা পুলিশ তদন্ত করে পুলিশ কনস্টেবল শোভন আহমেদ ডন ও রকি আহমেদসহ ৫ জনকে অভিযুক্ত করে চার্জশীট দাখিল করে।
পরে প্রয়োজনীয় সাক্ষ্য প্রমাণ শেষে বিচারক কনস্টেবল ডনকে ৩ বছর এবং অপর কনস্টেবল রকিসহ চোর চক্রের সদস্য মোস্তাক আহমেদ, শরিফুল ইসলাম ও শামিম আহমেদকে ২ বছর করে কারাদণ্ড প্রদান করেন।
একুশে ফেব্রুয়ারির প্রথম প্রহরে ভাষা শহীদদের প্রতি শ্রদ্ধা নিবেদন করেছেন রাষ্ট্রপতি আবদুল হামিদ ও প্রধানমন্ত্রী শেখ হাসিনা।
জাতির পক্ষ থেকে রাত ১২টা ১ মিনিটে প্রথমে রাষ্ট্রপতি আবদুল হামিদ এবং পরে প্রধানমন্ত্রী শেখ হাসিনা মহান শহীদ মিনারে পুষ্পস্তবক অর্পণ করেন।
রাষ্ট্রপতি ও প্রধানমন্ত্রীর শ্রদ্ধা নিবেদনের পর জাতীয় সংসদের স্পিকার, মন্ত্রী, কূটনীতিকসহ বিশিষ্ট ব্যক্তিরা শহীদ মিনারে ফুল দিয়ে শ্রদ্ধা জানান। এ সময় অন্য কাউকে সেখানে প্রবেশ করতে দেয়া হয়নি। পরে শহীদ মিনার সবার জন্য উন্মুক্ত করা হয়।