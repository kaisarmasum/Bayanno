<source>kalerkantho</source>
তবে বুবলীর পারিবারিক সূত্র জানায়, ইংল্যান্ড, আমেরিকা নয়, বর্তমানে ঢাকার উত্তরার নিজস্ব বাসভবনেই অবস্থান করছেন বুবলী। ব্যক্তিগত কারণে মিডিয়ার ঘনিষ্ঠ কয়েকজনের সঙ্গে ছাড়া যোগাযোগ রাখছেন না এ নায়িকা। তাকে নিয়ে মুখরোচক গুঞ্জনের কোনোই সত্যতা নেই।
কেননা কিছুদিন আগে এফডিসিতে বীর’ সিনেমার একটি আইটেম গানের শুটিংয়ে বুবলীর জন্য কড়া নিরাপত্তা ব্যবস্থা রাখা হয়। আইটেম গান হলেও স্বল্প পোশাকে দেখা যায়নি বুবলীকে। সেক্ষেত্রে সাবলীল পোশাকেই নেচেছেন তিনি। কালো ফুল স্লিভ জামার সঙ্গে ওড়না দিয়ে শরীর ঢেকে অভিনয় করেছেন। আর প্রতিটি শট শেষ হলেই বুবলী দ্রুতই মেকআপ রুমে ঢুকে পড়েন। আর বাইরে থেকে সেই রুম তালা মেরে দেয়া হয়। 
এ বিষয়গুলো নিয়ে বুবলীর ফোনে একাধিকবার ফোন দেওয়া হয় কিন্তু ফোন চালু থাকলেও তা ধরেননি কেউ।
ভ্যাট ফাঁকির মহোৎসব চলছে মিরপুর বেনারসিপল্লীতে। যুগ যুগ ধরে নামি-দামি বেনারসি শাড়িতে কোটি কোটি টাকার ব্যবসা করলেও এখানকার ১৩৭টি প্রতিষ্ঠানের কোনোটিরই নেই ভ্যাট নিবন্ধন ও ট্রেড লাইসেন্স। বছরে কোটি টাকার ভ্যাট প্রযোজ্য হলেও ‘থোক’ হিসেবে কয়েক হাজার টাকা দিয়ে বছরের পর বছর ব্যবসা করে আসছেন বেনারসিপল্লীর শাড়ি ব্যবসায়ীরা। ঢাকা পশ্চিম ভ্যাট কমিশনারেটের আকস্মিক এক অভিযানে ধরা পড়ে বেনারসিপল্লীর শাড়ি ব্যবসার আড়ালে ‘পুকুরচুরি’র এ ঘটনা।
ঐতিহ্যবাহী ও অভিজাত বেনারসিপল্লীর শাড়ি বাজারের বিপুল অঙ্কের ভ্যাট ফাঁকির ঘটনা ধরা পড়ার পর রীতিমতো বিস্মিত ঢাকা পশ্চিম ভ্যাট কমিশনারেট। এ বিষয়ে কমিশনার ড. মইনুল খান কালের কণ্ঠকে বলেন, ‘আমরা বেশ আগে থেকেই এসব প্রতিষ্ঠানের মালিকদের ভ্যাট নিবন্ধন নেওয়া ও যথাযথ ভ্যাট দেওয়ার জন্য নোটিশ করেছি। তারা কর্ণপাত করেনি। অবশেষে রাজস্ব আয় ও ব্যবসায় স্বচ্ছতার স্বার্থে আমরা অভিযান শুরু করেছি। বিস্ময়কর যে বছরের পর বছর এরা বিপুল অঙ্কের মুনাফা করেও বড় অঙ্কের রাজস্ব ফাঁকি দিয়ে আসছিল। অভিযানে বিষয়টি ধরা পড়েছে।’
গত মঙ্গলবার ও গতকাল ঢাকা পশ্চিম ভ্যাট কমিশনারেটের এক দল ভ্যাট কর্মকর্তা বেনারসিপল্লীতে অভিযান পরিচালনা করেন। এ সময় ব্যবসায়ীরা জোটবদ্ধ হয়ে এ অভিযানে বাধা দেন। পরে পুলিশের সহায়তায় অভিযান পরিচালনা করা হয়। এ সময় ধরা পড়ে ১৩৭টি প্রতিষ্ঠানের কোনোটির ভ্যাট নিবন্ধন নেই। নিবন্ধন না থাকা মানে তারা ভ্যাট ফাঁকি দিচ্ছে অথবা নামমাত্র ‘থোক’ ভ্যাট দিচ্ছে। এর পরিমাণ বছরে চার থেকে সর্বোচ্চ ছয় হাজার টাকা। নিবন্ধন না থাকায় অভিযান চলাকালে ৮৯টি প্রতিষ্ঠানকে নিবন্ধন করতে বাধ্য করা হয়েছে। অন্যদেরও দ্রুত নিবন্ধন দেওয়া হবে।