<source>kalerkantho</source>
শীতের শেষে চলে এসেছে বসন্ত। গত দুই দিন ধরেই বসন্ত উদযাপন করেছে বাংলাদেশ। বাদ নেই তারকারাও। হালের আলোচিত তারকা দম্পতি সৃজিত মুখার্জী আর রাফিয়াত রশিদ মিথিলা সোশ্যাল সাইটে নিজেদের বসন্ত বরণের ছবি পোস্ট করেছেন। মিথিলার পোস্টে এক বাংলাদেশি ব্যক্তির কমেন্ট দেখে বেশ চটেই গেছেন সৃজিত। সেখানে তাহসানকে 'হ্যান্ডসাম' আর সৃজিতকে 'বুড়ো' বলা হয়েছে।
সোশ্যাল সাইটে টুইটারে নিজেদের যুগলবন্দি ছবি পোস্ট করে ক্যাপশনে অনুপম রায়ের জনপ্রিয় গান 'বসন্ত এসে গেছে'র চার লাইন দিয়েছেন মিথিলা। কমেন্টবক্সে বাংলাদেশি এক ব্যক্তি লিখেছেন, 'তাহসান এর মতো হ্যান্ডসাম বয় ছেড়ে দিয়ে ওল্ড বয় কে ধরছে।' এতেই চটে গেছেন সৃজিত। সেই কমেন্ট রিটুইট করে তিনি লিখেছেন, 'আমি জানি। রোজ আয়না দেখে ফুঁপিয়ে ফুঁপিয়ে কাঁদি। বোটক্স আর প্লাস্টিক সার্জারির জন্য টাকা জমাচ্ছি!'
এই যুগেও বহু মানুষের মাঝে অন্যের ব্যক্তিগত জীবন নিয়ে নাড়াচাড়া করার বাজে স্বভাব আছে। সৃজিত-মিথিলা দম্পতিও এই মানুষগুলোর নোংরা স্বভাবের শিকার। সোশ্যাল সাইটে এরাই যাচ্ছেতাই ভাষায় সৃজিত-মিথিলাকে আক্রমণ করে থাকে। সৃজিতের ওই রিটুইটের কমেন্টবক্সে মিথিলা হাসির ইমো দিয়েছেন। এছাড়া ভক্তরা অনেক কমেন্ট করেছেন। শুভম আহমেদ যেমন লিখেছেন, 'দরকার কী সবকিছু উত্তর দেওয়ার? আপনাদের জন্য ভালোবাসা।' মধুরা লিখেছেন, 'মানুষের ব্যক্তিগত জীবন নিয়ে ট্রল করা কি আর বন্ধ করবে না এরা?'
উল্লেখ্য, ২০০৬ সালের ৩ আগস্ট বাংলাদেশের জনপ্রিয় সংগীতশিল্পী তাহসানের সঙ্গে মিথিলার বিয়ে হয়। ১১ বছর পর তাদের সুখের সংসারে ভাঙন ধরে। ২০১৭ সালের জুলাই মাসে উভয়ের সম্মতিতে বিবাহবিচ্ছেদ হয় তাদের। এর পর গত বছরের ৬ ডিসেম্বর সন্ধ্যায় কলকাতার জনপ্রিয় পরিচালক সৃজিত মুখার্জির সঙ্গে দ্বিতীয় দাম্পত্য শুরু করেন মিথিলা। এটা তাদের দুজনেরই দ্বিতীয় বিয়ে। মিথিলা-সৃজিতের পরিচয় হয় অর্ণবের একটি মিউজিক ভিডিওতে কাজের মাধ্যমে। সেখানে থেকেই বন্ধুত্ব, তার পর প্রেম।
গাজীপুরের কালিয়াকৈরের গজারিয়া এলাকায় নির্যাতনের পর মৃত ভেবে নির্জন স্থানে ফেলে যাওয়ায় বেঁচে গেলেন আরিফুল ইসলাম (২১) নামের এক যুবক। বর্তমানে ওই যুবক কালিয়াকৈর উপজেলা স্বাস্থ্য কমপ্লেক্সে মৃত্যুর সঙ্গে লড়ছেন। এ ঘটনায় আরিফুল ইসলামের বাবা নুরুল ইসলাম বাদী হয়ে কালিয়াকৈর থানায় অভিযোগ করেছেন। আহত আরিফুল ইসলাম কালিয়াকৈরের তালুক শিমুলতলী এলাকার নুরুল ইসলামের ছেলে। তিনি উপজেলার বোর্ডঘর এলাকার স্কয়ার ফার্মাসিউটিক্যাল লিমিটেডের শ্রমিক।
জানা যায়, ছয় মাস আগে আরিফুলের সঙ্গে কালিয়াকৈরের গজারিয়া কাঞ্চনপুর এলাকার মৃত জসিম উদ্দিনের মেয়ে সেলিনা আক্তারের বিয়ে হয়। বিয়ের পর আরিফুলের দাড়ি কাটা নিয়ে স্বামী-স্ত্রীর মধ্যে বিরোধ চলছিল। বিষয়টি দুই পরিবারের লোকজন মীমাংসার চেষ্টা করে। মীমাংসা না হওয়ায় গত শুক্রবার এক লাখ ১৫ হাজার টাকার বিনিময়ে খোলা তালাক দেওয়া হয়। এরপর থেকে সেলিনার পরিবার আরিফুলকে বিভিন্ন ধরনের হুমকি দিয়ে আসছে। গত রবিবার সন্ধ্যায় আরিফুল কারখানা ছুটি শেষে বাড়ি ফিরছিলেন। আরিফুল গজারিয়া এলাকায় এলে সাবেক শ্বশুরবাড়ির লোকজন তাঁর ওপর হামলা চালায়। এলোপাতাড়ি মারধরের পর আরিফুল মাটিতে লুটিয়ে পড়লে মৃত ভেবে তাঁকে একটি নির্জন স্থানে ফেলে রেখে তারা পালিয়ে যায়। পরে আশপাশের লোকজন গোঙানোর শব্দ পেয়ে তাঁকে উদ্ধার করে উপজেলা স্বাস্থ্য কমপ্লেক্সে ভর্তি করে।