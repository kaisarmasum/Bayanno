<source> Banglanews24.com </source>


বাংলাদেশে আয়ুর্বেদিক, হোমিওপ্যাথি ওষুধের মতো ট্র্যাডিশনাল মেডিসিনের বিকাশে প্রাইভেট সেক্টরের প্রতি সরকারের সব ধরনের সহায়তা থাকবে বলে আশ্বাস দিয়েছেন স্বাস্থ্যমন্ত্রী জাহিদ মালেক। একই সঙ্গে ট্র্যাডিশনাল মেডিসিনের প্রসারে এর কাঁচামালের পর্যাপ্ত সরবরাহ নিশ্চিত রাখতে গাছপালা নিধন রোধ এবং বনায়নের প্রতি সবাইকে আহবান জানান তিনি।
বৃহস্পতিবার (১৩ ফেব্রুয়ারি) রাজধানীর ইন্টারন্যাশনাল কনভেনশন সিটি বসুন্ধরায় (আইসিসিবি) ‘বিমসটেক ট্র্যাডিশনাল হেলথ কেয়ার এক্সপো-২০২০’ এর সমাপনী অনুষ্ঠানে প্রধান অতিথির বক্তব্যে এসব কথা বলেন তিনি।স্বাস্থ্যমন্ত্রী জাহিদ মালেক বলেন, স্বাস্থ্যখাতে বাংলাদেশের বেশ সুনাম আছে। দেশে ৩৬টি মেডিক্যাল কলেজ এবং চারটি বিশ্ববিদ্যালয় আছে। তবে শুধু মেডিক্যাল কলেজ থাকলেই হয় না, ডাক্তার, নার্স, অন্য লোকবল এবং যন্ত্রপাতি দরকার। কিন্তু তার থেকেও বেশি দরকার ওষুধ। যে ওষুধ রোগীকে দেওয়া হবে তা যেন ভাল হয়, গুণগত মানসম্পন্ন হয়। আপনারা জানেন, অ্যালোপ্যাথি মেডিসিনে আমরা ভাল করছি। তবে ট্র্যাডিশনাল মেডিসিনও সমানভাবে গুরুত্বপূর্ণ। যখন অ্যালোপ্যাথি ওষুধ ডেভেলপ করে নাই তখন থেকে বাংলাদেশসহ আশেপাশের অঞ্চলে এ ট্র্যাডিশনাল মেডিসিন বহুল প্রচলিত ছিল। যদিও পরে অ্যালোপ্যাথি যেভাবে বড় হয়েছে, ট্র্যাডিশনাল মেডিসিন সেভাবে বড় হয়নি। সরকার একা সবকিছু করতে পারে না। প্রাইভেট খাত উদ্যোগ নেবে, আমরা সরকার থেকে সব ধরনের সাহায্য করবে।অ্যালোপ্যাথি ওষুধের প্রধান কাঁচামাল গাছপালা উল্লেখ করে বৃক্ষ নিধন রোধ এবং বনায়নের জন্য সবার প্রতি আহ্বান জানান স্বাস্থ্যমন্ত্রী। তিনি বলেন, অ্যালোপ্যাথি ওষুধের অনেক ধরনের প্বার্শ প্রতিক্রিয়া থাকে। ট্র্যাডিশনাল মেডিসিনের সেসব নেই। বিশ্বের অনেক দেশে এখন অ্যালোপ্যাথি থেকে ট্র্যাডিশনাল মেডিসিন বেশি প্রেসক্রাইব করা হয়। তাই এ খাতে আরও জোর দেওয়ার সময় এখনই। তবে এর মূল কাঁচামাল গাছপালা কিন্তু সেই গাছপালা দিন দিন কমে যাচ্ছে। আমাদের সবার উচিৎ বৃক্ষ নিধন রোধ করা এবং আরও বনায়নের দিকে জোর দেওয়া।অনুষ্ঠানে বিশেষ অতিথি হিসেবে বক্তব্য রাখেন ওষুধ প্রশাসনের মহাপরিচালক মেজর জেনারেল মাহবুবুর রহমান। তিনি বলেন, আমাদের দেশ থেকে ১৫০টিরও বেশি দেশে অ্যালোপ্যাথি ওষুধ রপ্তানি হয়। তবে আয়ুর্বেদিক ওষুধের অবস্থা কী সে বিষয়ে স্পষ্ট ধারণা নেই। আয়ুর্বেদিক ওষুধ তৈরি করতে হলেও বিশ্ব স্বাস্থ্য সংস্থার জিএমপি গাইডলাইন ও স্ট্যান্ডার্ড অনুসরণ করতে হয়। দ্বিতীয় বিষয় হচ্ছে, আমাদের দেশে ট্র্যাডিশনাল মেডিসিন তৈরির দক্ষ লোকবল আছে কি না যারা সব নিয়ম অনুসরণ করে ওষুধ বানাতে পারে। সব থেকে বড় বিষয় এ খাতে উদ্যোক্তা ও বিনিয়োগকারীর অভাব রয়েছে। তবে আমরা এসব বিষয়ে কাজ করছি। জিএমপি অনুসরণ করে একটি গাইডলাইন করছি আমরা যেগুলো ট্র্যাডিশনাল মেডিসিন প্রস্তুতকারকরা ইতোমধ্যে স্বাগত জানিয়েছেন। প্রস্তুতকারকরা কোথা থেকে ওষুধের কাঁচামাল সংগ্রহ করছেন, সেগুলোর