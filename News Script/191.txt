<source> somoynews.tv </source>


দেশের শিল্প কারখানায় আগুনের ঘটনা কমলেও কমেনি আবাসিক ভবনে অগ্নিকাণ্ডের ঘটনা। ফায়ার সার্ভিসের প্রতিবেদনে উঠে আসে ২০১৯ এ আগুনের ঘটনায় ৩৩০ কোটি টাকার সম্পদহানী হয়েছে।এ অবস্থা উত্তরণে শুধু শিল্প কারখান নয়, সব ধরনের ভবনে অগ্নিনির্বাপণ ব্যবস্থা বাড়ানো জরুরি বলে মনে করেন বিশ্লেষকরা। তবে সতর্কতার বিকল্প নেই বলে মনে করেন তারা।গেল বছর ছোট বড় মিলিয়ে ২৪ হাজার ৭৪টি অগ্নিকাণ্ডে সম্পদহানী হয়েছে ৩৩০ কোটি ৪১ লাখ টাকার। মৃত্যু হয়েছে ১৮৫ জনের। বনানীর এফআর টাওয়ার ও চকবাজারের আগুন দাগ কেটেছে সবার মনে। বছর শেষে ফায়ার সার্ভিসের এমন প্রতিবেদনের পরিসংখ্যান বলে দেয় আগুনের ভয়াবহ চিত্র। তবে আশার কথা, আবাসিক ভবনের চেয়ে কমেছে শিল্পকারখানায় আগুনের ঘটনা। ফায়ার সার্ভিস বলছে, আগের চেয়ে মানুষের মধ্যে সতর্কতা বেড়েছে। রানাপ্লাজা ভবন ধসের পর সরকারি-বেসরকারি উদ্যোগে পোশাক শিল্পের নেয়া পদক্ষেপের ইতিবাচক ফল দিয়েছে। তবে শুধু পোশাক শিল্পে নয়, সব ধরনের কারখানা ও আবাসিক ভবনেও আগুনের ঝুঁকি মোকাবিলায় সতর্ক হতে হবে। তারা বলেন, আগে আমাদের কার্যক্রম সীমিত ছিল। এখন অনেকেই ফায়ার সেফটি নিয়ে কাজ করছে। গেল কয়েক বছরে বিপুল পরিমাণ অগ্নিনির্বাপণ যন্ত্রাংশ আমদানি হয়েছে। শিক্ষা প্রতিষ্ঠান, হাসপাতাল, পোশাক শিল্পের জন্য অগ্নিনির্বাপণ পণ্য আমদানিতে শুল্ক ছাড় দেয়ার ব্যবস্থা রেখেছে সরকার। তবে অন্যান্য ক্ষেত্রে পণ্য ভেদে দিতে হয় ৯০ শতাংশ পর্যন্ত কর। অনেক পণ্যে এইচএস কোড না থাকায় অনেক সময় আমদানিকারকদের পরতে হয় বিপাকে। সব ধরনের অগ্নিনির্বাপণ পণ্য আমদানিতে শুল্কমুক্ত সুবিধার দাবি ব্যবসায়ীদের। পাশাপাশি দেশেই গড়ে তুলতে চান কারখানা। তারা বলেন, প্রোডাক্টগুলো চাইলে দেশেই তৈরি করা যায়। আমরা ইনভেস্ট করতে চাই। তবে সরকারের সাপোর্ট লাগবে। বিশ্লেষকরা বলছেন, দেশের পোশাক শিল্পের নেয়া পদক্ষেপে আত্মতুষ্টির সুযোগ নেই। সব ধরনের কারখানা ও আবাসিক ভবনে নির্বাপণ ব্যবস্থার ব্যবহার বাড়াতে হবে। বাড়াতে হবে সতর্কতা।নতুন ভবনের নির্মাণে সর্বোচ্চ অতিরিক্ত ৫ শতাংশ অর্থ ব্যয় করলে পুরো ভবনের অগ্নি নিরাপত্তা দেয়া সম্ভব। যেকোনো ধরনের ভবন করার ক্ষেত্রে অগ্রাধিকার দিয়ে অগ্নিনির্বাপণ ব্যবস্থা রাখার পরামর্শ ফায়ার সার্ভিসের।হালুয়াঘাট ফায়ার সার্ভিসের স্টেশন ইনচার্জ এমদাদুল হক বলেন, শুক্রবার (২১ ফেব্রুয়ারি) বিকেল পৌনে ৪টার দিকে হালুয়াঘাট থেকে ছেড়ে আসা ঢাকাগামী ইমাম পরিবহনের একটি বাস রঘুনাথপুর এলাকায় ধারা বাজার থেকে হালুয়াঘাটের উদ্দেশে ছেড়ে যাওয়া অটোরিকশাকে চাপা দেয়। এতে ঘটনাস্থলেই অটোরিকশার দুইযাত্রী নিহত হয়। এছাড়াও আহত হয় ছয়জন।