‘মেড ইন বাংলাদেশ’ ট্যাগযুক্ত স্মার্টফোন বাজারে ছাড়ার মাধ্যমে বাংলাদেশে যাত্রা শুরু করছে চীনা মোবাইল ব্র্যান্ড রিয়েলমি। আগামী ২৪ ফেব্রুয়ারি দেশের বাজারে আনুষ্ঠানিকভাবে দেশের বাজারে ব্র্যান্ড চালুর ঘোষণা দেবে প্রতিষ্ঠানটি। আগামী মার্চ মাসে দেশের বাজারে স্মার্টফোন ও পরে মোবাইল যন্ত্রাংশ বাজারে ছাড়বে প্রতিষ্ঠানটি।


রিয়েলমি সূত্র জানিয়েছে, গাজীপুরে ইতিমধ্যে কারখানা স্থাপন করেছে তারা। সেখানে ২৫০ জনের বেশি কর্মী তিনটি সারিতে স্মার্টফোন তৈরিতে কাজ করছেন। এ ছাড়া রাজধানীর পুলিশ প্লাজায় কার্যালয় স্থাপন করে ১০ জনের বেশি কর্মীর মাধ্যম ব্যবসা শুরু করতে যাচ্ছে প্রতিষ্ঠানটি। রিয়েলমির দক্ষিণ পূর্ব ও দক্ষিণ এশিয়ার অঞ্চলের ব্র্যান্ডিং পরিচালক নিওন শি জানান, রিয়েল অন্যান্য ব্র্যান্ডের সঙ্গে মান বজায় রেখে প্রতিযোগিতামূলক দামে স্মার্টফোন বিক্রি করবে। তরুণ ক্রেতাদের লক্ষ্য করে মোবাইল ফোন বাজারে ছাড়বে তারা। দেশে ই-কমার্সের পাশাপাশি অফলাইনেও মোবাইল বিক্রির পরিকল্পনা রয়েছে প্রতিষ্ঠানটি। এর মধ্যে ঢাকায় ব্র্যান্ড শপ স্থাপনসহ ঢাকার বাইরেও ব্যবসা বাড়ানোর পরিকল্পনা রয়েছে তাঁদের। ২০১৮ সালের মে থেকে বিশ্বব্যাপী কার্যক্রম পরিচালনা করছে রিয়েলমি। ‘ডেয়ার টু লিপ’ ট্যাগলাইনে স্মার্টফোন ব্র্যান্ডটি স্মার্টফোন ব্র্যান্ড হিসেবে বিশ্বে সাতে স্থান করে নিয়েছে। ২০১৯ সালের তৃতীয় প্রান্তিকে ভারতের বাজারে দ্বিতীয় বৃহত্তম অনলাইন শেয়ার দাঁড়ায় রিয়েলমির। ভারতে চতুর্থ শীর্ষ স্মার্টফোন ব্র্যান্ড এখন চীনা প্রতিষ্ঠানটি। নিওন শি প্রথম আলোকে বলেন, রিয়েলমি ফাইভজি ও এআইওটি প্রযুক্তির ওপর গুরুত্বারোপ করবে। বৈশ্বিক বাজারের সঙ্গে তাল মিলিয়ে বাংলাদেশে পণ্য আনা হবে। স্মার্টফোনের পাশাপাশি ব্র্যান্ড, হেডফোন, স্মার্টওয়াচ দেশের বাজারে আনবে তারা। ওয়ালটন ছাড়াও দেশে মোবাইল ফোন এক্সেসরিজের বেশ কিছু ক্ষুদ্র শিল্প-প্রতিষ্ঠান গড়ে উঠেছে। যার মধ্যে রয়েছে অনিক টেলিকম, ইমাম টেলিকম, একটিভ টেলিকম, হালিমা টেলিকম, শাহী টেলিকম, রিম্যাক্স, মোবাইল পার্ক সিটি ইত্যাদি। সংশ্লিষ্টদের মতে, করোনাভাইরাস ইস্যুতে চীন থেকে যন্ত্রাংশ আমদানি ব্যাহত হচ্ছে। যুক্তরাষ্ট্রের সঙ্গে চীনের অর্থনৈতিক যুদ্ধের ফলে বহু বিনিয়োগকারী সেখান থেকে তাদের কারখানা অন্য দেশে সরিয়ে নিচ্ছে। বাংলাদেশ এ সুযোগটা নিতে পারে। এ জন্য দরকার প্রয়োজনীয় নীতিসহায়তা দেওয়া। যাতে মোবাইল ফোন উৎপাদন ও সংযোজনের পাশাপাশি যন্ত্রাংশ কারখানাও গড়ে ওঠে। হ্যান্ডসেটের পাশাপাশি যাতে এক্সেসরিজ কারখানাও গড়ে ওঠে, সে জন্য আমদানি নিরুৎসাহিত করে স্থানীয় পর্যায়ে উৎপাদন উৎসাহিত করা জরুরি। দেশেই মোবাইল ফোন এক্সেসরিজ কারখানা গড়ে উঠলে স্থানীয় চাহিদা মেটানোর পাশাপাশি রপ্তানি করা সম্ভব হবে। ফলে একদিকে কষ্টার্জিত বৈদেশিক মুদ্রার সাশ্রয় হবে, কর্মসংস্থান বাড়বে। অন্যদিকে প্রযুক্তিপণ্য রপ্তানি খাতও সমৃদ্ধ হবে।