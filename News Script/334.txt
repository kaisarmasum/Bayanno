<source>kalerkantho</source>
সাহিত্য, সংগীত, ফ্যাশন, বিনোদন দুনিয়াসহ নানা ক্ষেত্রের প্রেরণাদায়ক ১০০ নারী নিয়ে প্রতিবছরই তালিকা প্রকাশ করে ‘ক্রিয়েট অ্যান্ড কালটিভেট’। নারীস্বার্থ-বিষয়ক অনলাইনভিত্তিক এই সংস্থার এবারের তালিকায় অন্য অনেকের সঙ্গে আছে ভারতীয় অভিনেত্রী প্রিয়াঙ্কা চোপড়ার নামও। আছেন প্রিয়াঙ্কার স্বামী নিক জোনাসের সাবেক প্রেমিকা টিভি ব্যক্তিত্ব অলিভিয়া কাপলোও। অলিভিয়া আছেন ‘ক্রিয়েট কনটেন্ট’ ক্যাটাগরিতে। নিক ও অলিভিয়া ২০১৩ থেকে ২০১৫ সাল পর্যন্ত প্রেম করেন। প্রিয়াঙ্কা ছাড়াও ‘ক্রিয়েট অ্যান্ড কালটিভেট ১০০’-তে বিনোদন দুনিয়ার আরো আছেন গিনেথ প্যালট্রো, অ্যালি মাকি, নিকোল রিচি প্রমুখ। এই তালিকায় নিজের নাম দেখে ভীষণ উচ্ছ্বসিত প্রিয়াঙ্কা টুইটারে লিখেছেন, ‘ক্রিয়েট অ্যান্ড কালটিভেটকে অনেক ধন্যবাদ আমাকে বিনোদন ক্যাটাগরিতে এ তালিকায় রাখার জন্য।’ সঙ্গে তিনি এই সংস্থাকে দেওয়া তাঁর সাক্ষাৎকার পড়ারও লিংক দেন।
নেদারল্যান্ডের দ্য মিয়েন্ডার মেডিক্যাল সেন্টারে অনেক বয়স্ক রোগীর চিকিৎসা করা হয়। কিন্তু এক হাজার বছর বয়সের ‘রোগী’ কখনো দেখা যায়নি! তবে সম্প্রতি হাসপাতালে শারীরিক পরীক্ষার জন্য নিয়ে যাওয়া হয় ওই প্রবীণ ‘রোগী’কে।
রোগী অবশ্য কোনো সাড়া দেন না, হাঁটাচলাও করতে পারেন না; এমনকি শ্বাস-প্রশ্বাসও নেন না। ‘রোগী’ যে আসলে এক হাজার বছর বয়সী বৌদ্ধ এক সন্ন্যাসীর মূর্তি। এতদিন তার ঠিকানা ছিল নেদারল্যান্ডের একটি যাদুঘরে।
জানা গেছে, ওই বৌদ্ধ মূর্তির মধ্যে মানবদেহ আছে। মুখেমুখে প্রচলিত থাকলেও, বিজ্ঞানীরা তার সত্যতা জানতেন না। প্রাচীন ওই রহস্যের ওপর আলোকপাত করার জন্যই যাদুঘর থেকে ওই বৌদ্ধ সন্ন্যাসীর মূর্তি হাসপাতালে নিয়ে যাওয়া হয়।
ধাতব বৌদ্ধ মূর্তির সিটি স্ক্যান করার পর অবাক হয়ে যান উপস্থিত চিকিৎসক এবং গবেষকরা। কারণ স্ক্যান করে দেখা যায়, মূর্তির ভেতরে পদ্মাসনে ধ্যানে মগ্ন এক সন্ন্যাসী! যার নাম লিউকুয়ান।
ওই সন্ন্যাসীর দেহে অঙ্গ-প্রত্যঙ্গ ছিল না। তার বদলে বৌদ্ধ ভাষায় লেখা কাপড় ভরা ছিল। কিভাবে তার দেহ থেকে সমস্ত অঙ্গ বের করে নেওয়া হলো এবং কিভাবে মমি তৈরি হলো তা এখনো রহস্যই রয়ে গেছে।
তবে নিজেই নিজের দেহের মমি করা জাপানে বৌদ্ধ সন্ন্যাসীদের মধ্যে খুবই প্রচলিত প্রথা। এশিয়া জুড়ে এমন রীতির চল ছিল বৌদ্ধ সন্ন্যাসীদের মধ্যে। চীনেও এ রকম দেখা গেছে।
কিভাবে ধীরে ধীরে বৌদ্ধ সন্ন্যাসীরা নিজেদের দেহ মমি বানাতেন? জেরেমিয়া কেন নামে এক লেখকের ‘লিভিং বুদ্ধা’ নামে বইয়ে এর উল্লেখ রয়েছে। ওই বইয়ে উল্লেখ করা হয়েছে এর পদ্ধতি। ইচ্ছুক সন্ন্যাসীরা খুব কঠিন ডায়েট চার্ট অনুসরণ করেই নাকি এমন করতেন। এটা খুব ধীর গতির প্রক্রিয়া। তারা খাদ্য তালিকায় চাল, গম, সোয়াবিন জাতীয় কোনো বস্তু রাখতেন না।