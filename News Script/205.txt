<source>news24</source>

ঢাকা বিশ্বিদ্যালয়ের স্বোপার্জিত স্বাধীনতা চত্বরে ছাত্রলীগের ব্যাডমিন্টন টুর্নামেন্ট উদ্বোধন করেছেন মাশরাফি বিন মুর্তজা। সোমবার (১৭ ফেব্রুয়ারি) সন্ধ্যায় প্রধান অতিথি হিসেবে ‘মুজিববর্ষ দ্বৈত ব্যাডমিন্টন টুর্নামেন্ট’ উদ্বোধন করেন তিনি।
এ সময় উপস্থিত ছিলেন ছাত্রলীগের সভাপতি আল নাহিয়ান খান জয়, সাধারণ সম্পাদক লেখক ভট্টাচার্য ও ঢাকা বিশ্ববিদ্যালয় শাখা ছাত্রলীগের সাধারণ সম্পাদক সাদ্দাম হোসেন প্রমুখ।
উদ্বোধনের সময় মাশরাফি বলেন, বঙ্গবন্ধু যে স্বপ্ন দেখেছিলেন সেটি বাস্তবায়নে আপনারা কাজ করে যাবেন। কেননা তিনি তার স্বপ্ন পূরণ করে যেতে পারেননি। তাকে নৃশংসভাবে হত্যা করা হয়েছিল। বঙ্গবন্ধুর স্বপ্ন পূরণে কাজ করছেন প্রধানমন্ত্রী শেখ হাসিনা। আর আপনারা সে স্বপ্ন লালন করেন এবং দেশকে এগিয়ে নেওয়ার জন্য প্রধানমন্ত্রীকে সর্বাত্মক সহযোগিতা করবেন।
মাশরাফি বলেন, আমরা দেশকে সামনে এগিয়ে নিয়ে যাবো এবং দুর্নীতিকে প্রশ্রয় দেবো না। আর এটাই ছাত্রলীগের স্লোগান হওয়া উচিত। মুজিববর্ষে আমাদের প্রতিজ্ঞা হোক, আমরা দুর্নীতির সঙ্গে আর জড়াবো না।

দক্ষিণ আফ্রিকায় অনূর্ধ্ব-১৯ ক্রিকেট বিশ্বকাপ জয়ের পর অভিনন্দনের জোয়ারে ভাসছে বাংলাদেশ দল। তরুণদের একে একে অভিনন্দন জানিয়েছেন সিনিয়র ক্রিকেটাররা।
বিশ্বকাপ জয়ের পরপরই নিজের উত্তরসূরিদের অভিনন্দন জানিয়ে জাতীয় ক্রিকেট দলের অধিনায়ক মাশরাফি বিন মর্তুজা বলেছেন, তোমরা ভবিষ্যতের দিকে চোখ রাখো। সামাজিক যোগাযোগ মাধ্যম ফেসবুকে তিনি লিখেছেন, ‘অভিনন্দন বাংলাদেশ। বিশেষ করে আমার শহরের ছেলে অভিষেক দাস।
এছাড়া রাকিবুল, শরীফুল, ইমন এবং দলের সব খেলোয়াড়, কোচিং স্টাফ—সবাইকে অভিনন্দন। তুমি দুর্দান্ত আকবর (আলী)। শুধু আবেগটা ধরে রাখতে পারলেই হবে। কী অসাধারণ সাফল্য। বাংলাদেশের প্রতিটা মানুষের জন্য অনিন্দ্য সুন্দর মুহূর্ত।’

ভারতকে হারিয়ে প্রথমবারের মতো বিশ্বকাপ জয় করেছে বাংলাদেশ। দুর্দান্ত পারফর্মসে গোটা বিশ্বকাপ জুড়ে অভিনন্দনে ভাসছে বাংলাদেশ।
ব্যাটে- বলে, ফিল্ডিংয়ে। উজ্জীবিত বাংলাদেশ দলের ফিল্ডিংটাও ছিল দেখার মতো। ফাইনালের শরীরী ভাষাতেই তা স্পষ্ট। এর পেছনের কারিগর ছিলেন দলের স্ট্রেংথ অ্যান্ড কন্ডিশনিং কোচ রিচার্ড স্টোনিয়ের।
আসরের শুরু থেকেই ম্যাচ চলাকালীন সময়ে স্টোনিয়েরকে দেখা গেছে বাউন্ডারি লাইনে দাঁড়িয়ে বাংলা ভাষায় সাহস জোগাতে। ফাইনাল ম্যাচ শেষেও মিশে গিয়েছেন বাংলাদেশি দর্শকদের সঙ্গে।
ম্যাচ শেষে আইসিসিতে দেয়া সাক্ষাতকারে স্টোনিয়ের জানান, এদেশের ছেলেরা কোচিং স্টাফদের স্যার বলে সম্বোধন করে। তবে আমাকে ওরা ‘ভাই’ বলে ডাকে। এভাবেই আপন করে নিয়েছে আমায়। আমাকে ওদের পরিবারের অংশ বানিয়ে নিয়েছে।
স্টোনিয়ের আরও বলেন, গত এক বছরে ওরা যে আত্মত্যাগ করেছে তার ফল পেয়েছে। এই ট্রফিটা ওদের প্রাপ্য। আমি ওদের মাঝে উদ্দীপনা তৈরি করার চেষ্টা করেছি। দেখানোর চেষ্টা করেছি, ওরা ওদের সেরাটা কীভাবে দেখাতে পারে।