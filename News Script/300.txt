<source>kalerkantho</source>
শাকিব খানের সঙ্গে বলিউড সেনসেশন নারগিস ফাখরির রসায়ন বেশ জমে। দর্শকদের জন্য সুখবর নিয়ে আসছেন এই জুটি। আবার একসঙ্গে দেখা যাবে এই দুজনকে। নাচের তালে মঞ্চ কাঁপাবেন শাকিব-নারগিস। নিউইয়র্কে এই অনুষ্ঠান হবে।
৫ এপ্রিল নিউইয়র্ক শহরে ‘ঢালিউড ফিল্ম অ্যান্ড মিউজিক অ্যাওয়ার্ড’-এর ১৯তম আসর বসছে। এদিন সন্ধ্যা ৭টায় শহরের ইয়র্ক কলেজ অডিটোরিয়ামে অনুষ্ঠেয় অ্যাওয়ার্ড অনুষ্ঠানের মঞ্চ মাতাবেন শাকিব খান ও নারগিস ফাখরি।
এই অনুষ্ঠানে বলিউডের আরও কয়েকজন জনপ্রিয় তারকার অংশ নেয়ার কথা রয়েছে। প্রিয়াঙ্কা চোপড়া ও বিপাশা বসু এই অনুষ্ঠানে থাকবেন। এসব তথ্য নিশ্চিত করেছেন আয়োজক আলমগীর খান আলম।
তিনি জানান, বাংলাদেশ এবং প্রবাসের সেরা কণ্ঠশিল্পী, অভিনেতা-অভিনেত্রী, নৃত্যশিল্পীদের অ্যাওয়ার্ড প্রদানের বর্ণাঢ্য আয়োজন সম্পন্ন করতে সব ধরনের প্রস্তুতি চলছে। ১৯ বছরের ঐতিহ্য অটুট রাখতে এবারের ঢালিউড ফিল্ম অ্যান্ড মিউজিক অ্যাওয়ার্ডে নানা চমকও রাখা হবে।
২০১৯ সালের সেপ্টেম্বরে ঢাকায় একসঙ্গে দেখা গিয়েছিল শাকিব ফাখরিকে। ২১ সেপ্টেম্বর ঢাকার একটি পাঁচতারকা হোটেলে নতুন প্রযোজনা প্রতিষ্ঠান টিএম ফিল্মস-এর আনুষ্ঠানিক আত্মপ্রকাশ অনুষ্ঠানে তাদের দেখা গিয়েছিল।
বর্তমান যুগে চুলের পরিচ্ছন্নতায় বহুল ব্যবহৃত জিনিস হলো শ্যাম্পু। এটি মূলত চুল থেকে তৈলাক্ত ভাব, ময়লা, খুশকি, পরিবেশের বিভিন্ন বিষাক্ত পদার্থ এবং অন্যান্য দূষিত পদার্থ দূর করে। চুলের অবাঞ্ছিত পদার্থ পরিষ্কার করা এবং চুলে সেগুলো তৈরি হতে বাধা দেওয়ার জন্য শ্যাম্পু ব্যবহার করা হয়। কারণ এসব পদার্থ চুলের ক্ষতি করে এবং সেই সঙ্গে চুল সামলাতে সমস্যার সৃষ্টি করে।
চুলের পরিচ্ছন্নতায় ব্যবহৃত বিস্ময়কর এই জিনিসটিকে উন্নত বিশ্বের সঙ্গে পরিচয় করিয়ে দিয়েছিলেন একজন বাঙালি মুসলমান। অথচ গ্রাম-গঞ্জের অনেকেই হয়তো ধারণা করেন, শ্যাম্পু ইহুদি-খ্রিস্টানদের তৈরি এবং তা ব্যবহার করা বিলাসিতা।
চুলের যত্ন নেওয়া বিলাসিতা নয়; বরং তা পবিত্রতার অংশ। পবিত্রতা ঈমানের অঙ্গ। প্রত্যেক মুসলিম পবিত্রতাকে সর্বোচ্চ গুরুত্ব দেয়। যেকোনো ইবাদতের জন্য পবিত্রতা পূর্বশর্ত। এ কারণেই ফরজ গোসলের ক্ষেত্রে প্রতিটি চুলের গোড়ায় পানি পৌঁছানো বাধ্যতামূলক করা হয়েছে।