বাংলাকে জাতিসংঘের দাপ্তরিক ভাষা হিসেবে নিবন্ধিত করতে সরকার কাজ করছে বলে জানিয়েছেন তথ্যমন্ত্রী ও আওয়ামী লীগের যুগ্ম সাধারণ সম্পাদক হাছান মাহমুদ। আন্তর্জাতিক মাতৃভাষা দিবসে কেন্দ্রীয় শহীদ মিনারে আওয়ামী লীগের পক্ষ থেকে ভাষাশহীদদের প্রতি শ্রদ্ধা নিবেদন শেষে আজ শুক্রবার সকালে তিনি সাংবাদিকদের এ কথা বলেন।তথ্যমন্ত্রী বলেন, ‘আজকের এই দিনে আমাদের অঙ্গীকার হলো এই দেশকে জাতির পিতা বঙ্গবন্ধু শেখ মুজিবুর রহমানের স্বপ্নের সোনার বাংলাদেশে পরিণত করা।’‘সরকার ভাষা আন্দোলন-মুক্তিযুদ্ধকে লুণ্ঠিত করে একদলীয় শাসন কায়েম করেছে’, বিএনপি মহাসচিব মির্জা ফখরুল ইসলাম আলমগীরের এমন বক্তব্যের জবাবে তথ্যমন্ত্রী বলেন, ‘তিনি সব সময় এমন কথা বলেন। বিএনপি গণমানুষের রাজনীতি করতে ব্যর্থ হয়েছে। শুধু তাদের নেত্রীর মুক্তির আন্দোলন নিয়েই কথা বলে তারা।’
হাছান মাহমুদ বলেন, ‘১১ বছর ধরে তাদের আন্দোলন দেখছি, গণমানুষের দাবি নিয়ে তো তাদের কোনো কর্মসূচি নেই। অথচ খালেদা জিয়ার মুক্তির একটিই পথ, আর সেটি হলো আইনি পথ। তাদের নেত্রী খালেদা জিয়া বাংলা ভাষাকে কতটুকু ধারণ করেন, সেটাই হচ্ছে প্রশ্ন। তাঁর মেট্রিকের ফলাফল উর্দুতে পাস, বাংলায় ফেল। শহীদদের প্রতি শ্রদ্ধা নিবেদনের সময় আওয়ামী লীগের সভাপতিমণ্ডলীর সদস্য আবদুর রহমান, সাংগঠনিক সম্পাদক আহমদ হোসেন ও আফজাল হোসেন, সংস্কৃতিবিষয়ক সম্পাদক অসীম কুমার উকিল, দপ্তর সম্পাদক বিপ্লব বড়ুয়া, উপপ্রচার ও প্রকাশনা সম্পাদক আমিনুল ইসলাম আমিন প্রমুখ উপস্থিত ছিলেন।ভেনেজুয়েলার ওপর আর্থিক চাপ বাড়াতে এবার রাশিয়ার রাষ্ট্রীয় তেল কোম্পানি রোজনেফটের একটি সহায়ক প্রতিষ্ঠানকে কালো তালিকাভুক্ত করল যুক্তরাষ্ট্র। সুইজারল্যান্ডভিত্তিক ওই কোম্পানি রোজনেফট ট্রেডিং এস ও সংস্থাটির চেয়ারম্যান দিদিয়ের কাসিমিরোর সব সম্পত্তির ওপর যুক্তরাষ্ট্রে স্থগিতাদেশ দেওয়া হয়েছে। এই সংস্থার বিরুদ্ধে অভিযোগ ভেনেজুয়েলার তেলশিল্পের ওপর মার্কিন নিষেধাজ্ঞা সত্ত্বেও দেশটির প্রেসিডেন্ট নিকোলা মাদুরোকে সাহায্য করছে তারা।মাদুরোর বিরুদ্ধে দুর্নীতি ও অন্যায় শাসনে নেতৃত্ব দেওয়ার অভিযোগ যুক্তরাষ্ট্রের। তবে বরাবরই তা অস্বীকার করে আসছেন মাদুরো।তেল ভেনেজুয়েলার অর্থনীতিতে আধিপত্য বিস্তার করে আছে। দেশটির রপ্তানি আয়ের সিংহভাগ আসে এই খাত থেকে। তবে সাম্প্রতিক বছরগুলোয় ভেনেজুয়েলায় তেল উৎপাদন হ্রাস পেয়েছে এবং গভীর অর্থনৈতিক সংকটে পড়েছে দেশটি। সরকারবিরোধী ক্ষোভ তৈরি হয়। এমন অবস্থায় গত বছরের জানুয়ারিতে বিরোধী নেতা হুয়ান গুয়াইদো নিজেকে ভেনেজুয়েলার অন্তর্বর্তীকালীন প্রেসিডেন্ট হিসেবে ঘোষণা দেন। গুয়াইদোকে সমর্থন দেয় যুক্তরাষ্ট্র।চলতি বছরের শুরুতে যুক্তরাষ্ট্র ভেনেজুয়েলার রাষ্ট্রীয় বিমান সংস্থা কনভিয়াসার ওপর নিষেধাজ্ঞা আরোপ করে। যুক্তরাষ্ট্রের অভিযোগ, সংস্থাটিকে বিশ্বের দুর্নীতিবাজ কর্মকর্তাদের শাটল হিসেবে ব্যবহার করা হচ্ছে। এদিকে প্রেসিডেন্ট মাদুরোর অন্যতম প্রধান সমর্থক রাশিয়া কারাকাসে সরকারের সঙ্গে অর্থনৈতিক ও সামরিক সহযোগিতা বাড়ানোর প্রতিশ্রুতি দিয়েছে।