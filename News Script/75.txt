এবার ইভিএমের মাধ্যমে যে কারচুপির অভিযোগ উঠেছে তা যান্ত্রিক নয়, বরং দলীয় সমর্থকদের বিভিন্ন ধরনের অসৎ উপায় অবলম্বন করার কারণে। অভিযোগ রয়েছে যে ভোটার শনাক্ত করার পর ব্যালট ইউনিট কার্যকর হওয়ার পর হয় অন্য কেউ নির্ধারিত প্রতীকে ভোট দিয়েছেন অথবা ভোটারকে বাধ্য করেছেন তাঁর পছন্দের বাইরে ভোট প্রদানে। আমি দৃঢ়ভাবে বিশ্বাস করি যে এটা ইভিএমের দ্বারা কারচুপি নয় (not System failur), বরং স্বভাবত অসৎ মানুষের দ্বারা কারচুপি (Systematic distortion)। তবে একটা সত্য মানতেই হবে যে পাঁচ মিনিটে ১০০ ব্যালট স্টাফিং থেকে এই মেশিন ব্যবহারে ভোট ব্যবস্থা রেহাই পেয়েছে এবং ভোটের হার বাড়িয়ে দেখানো সম্ভব হয়নি। আমি ব্যক্তিগতভাবে মনে করি, ইভিএম ব্যবহার চালু রাখাই বাঞ্ছনীয়। তাতে অন্তত জাল ভোটে ব্যালটবাক্স ভরানো (স্টাফিং) থেকে নির্বাচনী ব্যবস্থাপনা মুক্ত থাকবে। এই নির্বাচনে ভোটকেন্দ্র দখল হয়েছে ভিন্নভাবে তিন স্তরে—মহল্লা পাহারা, ভোটকেন্দ্র পাহারা এবং বুথে প্রকাশ্যে ভোট দেওয়াতে বাধ্য করা। এসবের প্রতিকার নির্বাচন কমিশন ও আইনশৃঙ্খলা রক্ষাকারী বাহিনী করতে পারেনি। প্রকাশ্যে ভোটকেন্দ্র পাহারা ও দখল-পাল্টা দখলের ঘোষণা দেওয়া আইনের পরিপন্থী এবং শাস্তিযোগ্য অপরাধ হওয়া সত্ত্বেও নির্বাচন কমিশন এসবের বিরুদ্ধে কার্যকর ব্যবস্থা নেয়নি। এমনকি মৌখিক সতর্ককরণও করা হয়নি। কেন্দ্রের বাইরে সরকারি দলের ব্যাপক উপস্থিতি সাধারণ ভোটারদের শঙ্কিত করেছে। এর বিরুদ্ধেও নির্বাচন কমিশন এবং কমিশন কর্তৃক ক্ষমতাপ্রাপ্ত ব্যক্তিরা ব্যবস্থা নেননি বা নিতে পারেননি। ভবিষ্যতে নির্বাচন কমিশনকে এ বিষয়ে খতিয়ে দেখে আইন প্রয়োগের ব্যবস্থা কার্যকর করতে হবে। ভোটকেন্দ্রের বাইরে ভোটারদের তথ্য ও ভোটার নম্বর দিয়ে সাহায্য করার কাজটি দলগুলোর করা উচিত নয়। ভারতের মতো আমাদের নির্বাচন কমিশনেরও উচিত নিজেদের আওতায় কেন্দ্রভিত্তিক পর্যবেক্ষক নিয়োগ করা। এই পর্যবেক্ষকেরা ভোটার তালিকা থেকে ভোটারদের স্লিপ দেবেন। এ পদ্ধতি গ্রহণ করলে কেন্দ্রের বাইরে বিভিন্ন দলের বিশেষ প্রতিনিধিদের প্রয়োজন কম হবে। কেন্দ্র নির্বাচন কমিশনের নিযুক্ত ব্যক্তিদের দ্বারাই নিয়ন্ত্রিত থাকবে। ভোটারদের ভয়ভীতি কমবে। ভোটার স্লিপ প্রদানের কাজটি নির্বাচন কমিশনের আওতায় করতে যেসব ব্যক্তি ভোটার নিবন্ধনের সঙ্গে নিয়োজিত ছিলেন, তাঁদেরই নিয়োজিত করার বিষয়ে নির্বাচন কমিশন পরীক্ষামূলকভাবে দেখতে পারে। এ ব্যবস্থায় কেন্দ্রের বাইরে অবাঞ্ছিত ব্যক্তিদের উপস্থিতি কম হতে পারে। প্রকাশ্যে ব্যালটে সিল দিতে ভোটারদের বাধ্য করার রেওয়াজ হালের কিছু নির্বাচন থেকে শুরু হয়ে এখন একধরনের বদভ্যাসে পরিণত হয়েছে। এ কারণে প্রতিপক্ষের এজেন্টকে বের করার অভিযোগ অহরহ পাওয়া যায়। আমি মনে করি, যেহেতু ইভিএম প্রকৃত ভোটার শনাক্ত করতে পারে /