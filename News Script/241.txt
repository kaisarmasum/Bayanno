<date>2014-01-01<date> 
<title>উন্নয়নের বিস্ময় বাংলাদেশ</title> 
জাতিসংঘ উন্নয়ন কর্মসূচির (ইউএনডিপি) তৈরি করা প্রতিবেদনে বলা হচ্ছে, আটটি লক্ষ্যমাত্রার মধ্যে বাংলাদেশ এরই মধ্যে অনেকগুলোতে সঠিক পথে আছে, কিছু ক্ষেত্রে লক্ষ্য অর্জিত হয়েছে। বয়স্ক শিক্ষার হার বাড়ানোর মতো কিছু বিষয়ে পিছিয়ে আছে। এমডিজি পূরণের ক্ষেত্রেও বাংলাদেশ এখন সারা বিশ্বে একটি উদাহরণ।
বিশ্বব্যাংক বাংলাদেশের দারিদ্র্য পরিস্থিতি মূল্যায়ন করে সাম্প্রতিক এক প্রতিবেদনে বলেছে, এত অর্জনের পরও দিনে এক ডলারের কম আয় করে এমন দরিদ্র মানুষের সংখ্যা এখনো ৪৩ শতাংশ। যদিও তা ১৯৯০ সময়ে ছিল ৭০ শতাংশ। সুতরাং এখনো অনেক দূর যেতে হবে বাংলাদেশকে। আইএমএফ বলছে, বর্তমান রাজনৈতিক অনিশ্চয়তা ও অস্থিতিশীলতার কারণে বাংলাদেশের অর্থনীতি ঝুঁকির মধ্যে পড়ে গেছে। প্রবৃদ্ধি সাড়ে ৫ শতাংশ হয়ে যাবে। অর্থাৎ অর্থনীতির অগ্রগতি থমকে যাচ্ছে।
সামগ্রিক বিষয়ে অধ্যাপক ওয়াহিদউদ্দিন মাহমুদের বিশ্লেষণ হচ্ছে, এমন একটি সময়ে আমরা রাজনৈতিক বিপর্যয়ের সম্মুখীন হয়েছি, যখন দেশের অর্থনীতি একটি বড় ধরনের সম্ভাবনার দ্বারপ্রান্তে উপনীত হয়েছিল। এই সম্ভাবনাকে কাজে লাগাতে হলে দরকার একটি শক্তিশালী জনসমর্থনমূলক সরকার। শুধু নিয়ম রক্ষার খাতিরে ৫ জানুয়ারি যে একতরফা নির্বাচন হতে যাচ্ছে, তার মাধ্যমে এ ধরনের জনপ্রতিনিধিত্বমূলক শক্তিশালী সরকার গঠিত হওয়ার কোনো সুযোগ নেই। দেশের বিরাট জনগোষ্ঠীর প্রতিনিধিত্বকারী বিরোধী দল কার্যত গণতন্ত্রের প্রাতিষ্ঠানিক কাঠামোর বাইরে থেকে যাবে। এ রকম পরিস্থিতিতে দেশের শান্তি-শৃঙ্খলা ফিরে আসবে না। সরকারের পক্ষেও শাসন ও অর্থনৈতিক উন্নয়নের জন্য বলিষ্ঠ কোনো ভূমিকা রাখা সম্ভব হবে না, কোনো রূপকল্প বাস্তবায়ন তো দূরের কথা।</news> 


আজ বুধবার বছরের প্রথম দিন থেকেই শুরু হচ্ছে বিএনপির নেতৃত্বাধীন ১৮-দলীয় জোটের অনির্দিষ্টকালের অবরোধ কর্মসূচি। কর্মসূচির অংশ হিসেবে বিরোধী জোট সারা দেশে সড়ক, নৌ ও রেলপথ অবরোধ করবে।
৫ জানুয়ারির নির্বাচন প্রতিহত করতে এই কর্মসূচি ঘোষণা করা হয়েছে। দুই দিন চেষ্টা করেও ‘গণতন্ত্রের অভিযাত্রা’ সফল করতে না পারায় গত সোমবার রাতে এ কর্মসূচি ঘোষণা করেন বিএনপির চেয়ারপারসনের উপদেষ্টা খন্দকার মাহবুব হোসেন।
গত ২৫ নভেম্বর দশম জাতীয় সংসদ নির্বাচনের তফসিল ঘোষণার পর ২৬ নভেম্বর থেকে পাঁচ দফায় মোট ২২ দিন অবরোধ পালন করা হয়। গত ২৪ ডিসেম্বর বিকেল পাঁচটায় এই অবরোধ শেষ হয়।
কিছু জেলায় বিক্ষোভ: বিএনপির চেয়ারপারসন খালেদা জিয়াকে বাসভবনে অবরুদ্ধ, নেতা-কর্মীদের গ্রেপ্তার ও গণতন্ত্রের অভিযাত্রা কর্মসূচিতে বাধা দেওয়ার প্রতিবাদে কয়েকটি জেলায় বিক্ষোভ সমাবেশ করেছে ১৮-দলীয় জোট। তবে গতকাল সারা দেশে এই কর্মসূচি পালনের কথা ছিল।


লিমনকে আইনি সহায়তাদানকারী সংস্থা আইন ও সালিশ কেন্দ্রের ভারপ্রাপ্ত নির্বাহী পরিচালক মো. নূর খান প্রথম আলোকে বলেন, লিমনের মতো তরুণের ন্যায়বিচার পাওয়ার সংগ্রাম আর নতুন জীবনের স্বপ্ন পথ দেখাবে নিপীড়িত মানুষকে।</news>