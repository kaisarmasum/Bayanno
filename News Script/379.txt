<source>kalerkantho</source>
সিনেটের এই সমীকরণ অবশ্য শুরু থেকেই ডেমোক্র্যাটদের জানা ছিল। তার পরও তারা ট্রাম্পের অভিশংসনের পক্ষে হেঁটেছে। তাদের যুক্তি, এর মধ্য দিয়ে ভোটাররা প্রেসিডেন্টের অপকর্মের বিস্তারিত তথ্য পাবেন। যা তাঁদের আগামী নভেম্বরের প্রেসিডেন্ট নির্বাচনে নতুন করে ভাবতে সাহায্য করবে।
অভিশংসনের এই সংকটের সূত্রপাত গত বছর ২৫ জুলাই। ওই দিন ট্রাম্প ইউক্রেনের প্রেসিডেন্ট ভলোদিমির জেলেনস্কিকে ফোন করে ডেমোক্রেটিক দলের সম্ভাব্য প্রার্থী জো বাইডেনের ছেলের বিরুদ্ধে দুর্নীতির তদন্ত চালানোর অনুরোধ করেন। নয়তো ইউক্রেনের জন্য বরাদ্দ সামরিক সহায়তা আটকে দেওয়া হবে বলে হুমকি দেন। একই সঙ্গে হোয়াইট হাউসে ট্রাম্পের সঙ্গে সাক্ষাতের প্রস্তাবও দেওয়া হয়। এক মার্কিন গোয়েন্দা কর্মকর্তা বিষয়টি ফাঁস করে দিলে হাউসের ডেমোক্র্যাটরা অভিশংসন ইস্যুতে সক্রিয় হয়ে ওঠেন। শুরু হয় তদন্ত। প্রেসিডেন্ট নির্বাচনকে প্রভাবিত করতে চাইছেন—এমনটিই ছিল অভিযোগ। রুদ্ধদ্বার ও প্রকাশ্য—দুরকম শুনানি অনুষ্ঠিত হওয়ার পর হাউসে অভিশংসনের ধারা দুটি নির্দিষ্ট হয়। প্রস্তাব দুটি পাসও হয়ে যায়। গত মাসের গোড়ার দিকে সিনেটে ওঠে প্রস্তাব দুটি। সে সময় নতুন করে সাক্ষ্য-প্রমাণ হাজিরের দাবি তোলে ডেমোক্র্যাটরা। তবে সংখ্যাগরিষ্ঠ রিপাবলিকানদের ভোটে তা নাকচ  হয়ে যায়। গত বুধবারও সংখ্যারিষ্ঠতার জেরেই জিতে যায় ক্ষমতাসীন দল। ট্রাম্পের বিরুদ্ধে আনা অভিযোগ যথার্থ কি না সে বিচার সিনেটে হয়নি। ফলে এই বিচারকে ‘প্রহসন’ বলতে পিছপা হয়নি ডেমোক্র্যাটরা। উইসকনসিনের ডেমোক্র্যাট সিনেটর টামি বাল্ডউইন বলেন, ‘এর মধ্য দিয়ে ডোনাল্ড ট্রাম্পকে দায়মুক্তি দেওয়া হলো—বিষয়টি এমন নয়। এটা এই প্রেসিডেন্টকে জবাবদিহির আওতায় আনা এবং নৈতিক সাহস দেখাতে না পারার ব্যর্থতা।’ সূত্র : এএফপি, সিএনএন।
গতকাল বৃহস্পতিবার ৩ বছরে পড়ল তৈমুর৷ ভাইয়ের জন্মদিন উপলক্ষে ছবি শেয়ার করলেন সারা আলি খান। যেখানে একটি ঘরের মধ্যে তৈমুরকে নিয়ে বসে থাকতে দেখা যায় সারাকে। একেবারে ঘরোয়া মুডে সারা এবং তৈমুরের ওই ছবি প্রকাশ্যে আসতেই তা ভাইরাল হয়ে যায় হু হু করে।
জন্মের পর তৈমুরের প্রথম জন্মদিন কাটে পতৌদি রাজপ্রাসাদে৷ দ্বিতীয় জন্মদিন বাবা-মায়ের সঙ্গে বিদেশে কাটায় পতৌদির ছোট্ট নবাব৷ কিন্তু ছেলের তিন বছরের জন্মদিন উপলক্ষে মুম্বাই ছেড়ে বেরোতে পারেনি কারিনা-পুত্র।
বর্তমানে গুড নিউজের প্রমোশনে ব্যস্ত কারিনা কাপুর খান৷ গুড নিউজের প্রমোশনের পাশাপাশি লাল সিং চাড্ডার শ্যুটিংও শুরু করেছেন কারিনা৷ অন্যদিকে সাইফ ব্যস্ত তানাজির প্রমোশনে৷ সবকিছু মিলিয়ে, সাইফ-কারিনা শ্যুটিং নিয়ে বেজায় ব্যস্ত হওয়ায়, মুম্বাইতেই রয়েছে তৈমুর আলি খান৷ ছোট্ট ভাইকে তাই সময় দিচ্ছেন সাইফ আলি খানের প্রথম পক্ষের মেয়ে সারা৷