<source>kalerkantho</source>
ভারতের মাটিতে টেস্ট সিরিজে দলে থাকলেও কোনো ম্যাচের একাদশে সুযোগ পাননি। এরপর পাকিস্তানের বিপক্ষে টেস্ট স্কোয়াড থেকে বাদ। তবে জিম্বাবুয়ের বিপক্ষে পরের টেস্টেই কিনা প্রত্যাবর্তন মুস্তাফিজুর রহমানের! তবে জাতীয় দলের কোচ রাসেল ডমিঙ্গো জানিয়েছেন, স্কোয়াডে থাকলেও এ টেস্টের একাদশের জন্য বিবেচনা করা হচ্ছে না এই বাঁহাতি পেসারকে।
পাড়ার খেলায় যেমন দুর্বল বা ছোট কাউকে 'দুধভাত' হিসেবে দলে রাখা হয়, মুস্তাফিজের অবস্থাটাও হয়েছে তেমনই। দলে আছেন, কিন্তু আসল খেলায় থাকার সুযোগ নেই। আজ সংবাদ সম্মেলনে জাতীয় দলের প্রধান কোচ বিষয়টি পরিস্কার করে বলেন, 'মুস্তাফিজের অবস্থা নিয়ে কিছুটা ভুল বোঝাবুঝি তৈরী হয়েছে। আমি এখনো মনে করি না, টেস্টের জন্য ও প্রস্তুত। ডান হাতি ব্যাটসম্যানের দিকে বল ঢোকানোর টেকনিক্যাল কাজ আগে করতে হবে।'
স্কোয়াডে মুস্তাফিজকে ফেরানোটা নতুন বোলিং কোচের সঙ্গে সময় কাটানোর প্রক্রিয়ার অংশ- বলেছেন ডমিঙ্গো। জিম্বাবুয়ের বিপক্ষে টেস্টে তাকে খেলানো হবে না বলেও স্পষ্ট করে বলে দিয়েছেন, 'মুস্তাফিজকে খেলার জন্য স্কোয়াডে নেয়া হয়নি। নেয়া হয়েছে অনুশীলনের জন্য। ভেতরে ঢোকা ওই বল নিয়ে কাজ করার জন্য। ওটিস গিবসনের সঙ্গে সম্পর্ক ও বিশ্বাস তৈরীর জন্য। মুস্তাফিজ দলের সঙ্গে থাকবে কিন্তু এই টেস্ট খেলবে না। শুধু বোলিং অনুশীলন করবে প্রতি দিন।'
এই ব্যাখ্যাটি প্রধান নির্বাচক মিনহাজুল আবেদীন স্কোয়াড ঘোষণার সময় দিলেই পারতেন!
গাজীপুরের কাশিমপুর কেন্দ্রীয় কারাগার-২ এ বন্দি এক হাজতির বিয়ে অনুষ্ঠিত হয়েছে।
গতকাল শনিবার বিকেল পৌনে ৩টার দিকে কারাগারের অফিস কক্ষে ওই হাজতির বিয়ে সম্পূর্ণ হয়।
নারী ও শিশু নির্যাতন মামলায় ওই বন্দির সঙ্গে দুই পরিবারের সদস্যদের উপস্থিতিতে বিয়ে সম্পন্ন হয়।
বর গাজীপুরের শ্রীপুর উপজেলা চিনাশুখানিয়া এলাকার আব্দুল হকের ছেলে মো. স্বপন এবং কনে একই এলাকার আব্দুল কাদিরের মেয়ে আয়শা খাতুন।
জানা গেছে, গত প্রায় দুই বছর আগে স্বপন একই এলাকার আয়শা খাতুনের সঙ্গে প্রেমের সম্পর্ক গড়ে ওঠে। এক পর্যায়ে ওই তরুণী অন্তঃসত্ত্বা হয়ে পড়ে। বিষয়টি স্বপনকে অবগত করলে তিনি অস্বীকার করেন। উপায় না পেয়ে মেয়েটি শ্রীপুর থানায় (মামলা নং- ৪৪ (১২) ১৮) নারী ও শিশু নির্যাতন দমন আইনে মামলা দায়ের করেন। এরপর আদালতের নির্দেশে দুই পক্ষের পরিবারের উপস্থিতিতে গতকাল কারাগারে তাদের বিয়ে সম্পূর্ণ হয়।
স্থানীয় কাজী আশরাফুর আলম তাদের বিয়ে পড়ান। এ সময় বর ও কনের বাবা-মা, তাদের এক বছরের ছেলে ও পরিবারের আরও কয়েকজন উপস্থিত ছিলেন।