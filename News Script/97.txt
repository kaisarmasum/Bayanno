শেয়ারবাজারে আসতে চায় বেসরকারি মোবাইল ফোন কোম্পানি রবি আজিয়াটা। মালয়েশিয়াভিত্তিক কোম্পানিটির মূল পরিচালনা পর্ষদ এ ব্যাপারে প্রক্রিয়া শুরু করার অনুমতি দিয়েছে। পুঁজিবাজার নিয়ন্ত্রক সংস্থা বাংলাদেশ সিকিউরিটিজ অ্যান্ড এক্সচেঞ্জ কমিশনের (বিএসইসি) সঙ্গে এর মধ্যে বৈঠকও করেছে রবি।
ঢাকার গুলশানে রবি কার্যালয়ে আজ শনিবার এক সংবাদ সম্মেলনে কোম্পানিটির ব্যবস্থাপনা পরিচালক ও প্রধান নির্বাহী কর্মকর্তা (সিইও) মাহতাব উদ্দিন আহমেদ এসব কথা বলেন। কোম্পানির অন্য কর্মকর্তারা এ সময় উপস্থিত ছিলেন।
তবে শেয়ারবাজারে আসার জন্য সরকারের কাছে দুটি শর্ত পূরণ চায় রবি। মাহতাব উদ্দিন আহমেদ জানান, একটি শর্ত হচ্ছে ন্যূনতম কর হার ২ শতাংশ থেকে কমিয়ে আগের মতো দশমিক ৭৫ শতাংশে নামিয়ে আনা। চলতি অর্থবছরের বাজেটে লাভ হোক বা লোকসান হোক, মোট আয়ের ওপর এই কর আরোপ করা হয়েছে। অন্যটি হচ্ছে, করপোরেট কর হার ৪৫ শতাংশ থেকে ১০ শতাংশ কমিয়ে ৩৫ শতাংশে নিয়ে আসা। রবি চায়, অন্তত ১০ বছরের জন্য এ সুযোগটি তৈরি করা হোক।
প্রশ্নের জবাবে জানানো হয়, এখন পর্যন্ত রবির পরিশোধিত মূলধন ৪ হাজার ৭১৪ কোটি টাকা। প্রাথমিক গণপ্রস্তাব (আইপিও) আসার পর তা বেড়ে ৫ হাজার ২৩৭ কোটি টাকা হতে পারে। তবে কী পরিমাণ টাকা আইপিওর মাধ্যমে সংগ্রহ করা হবে, আপাতত তা উল্লেখ করা হয়নি।
সংবাদ সম্মেলনে আরও জানানো হয়, ২০১৯ সালে রবির মোট রাজস্বের পরিমাণ ছিল ৭ হাজার ৪৮১ কোটি টাকা, যা আগের বছরের তুলনায় ১০ শতাংশ বেশি। আর করপোরেট করের হার ৪৫ শতাংশ হলেও কার্যকর করের পরিমাণ ছিল ৯০ শতাংশ।
বাংলাদেশের মানুষের আয় বাড়ছে। এখানকার জনসংখ্যাও অনেক বেশি। কোনো দেশের মানুষের আয় বাড়লে ভোজ্যতেল, প্রাণিজ আমিষ ও প্রোটিন সমৃদ্ধ খাওয়াদাওয়ার পরিমাণও বাড়ে। তাই মানুষের আয় বৃদ্ধি পাওয়ার কারণে বাংলাদেশে সয়াবিনের বাজারও বড় হচ্ছে। বাংলাদেশের যে পরিমাণ সয়াবিন ব্যবহৃত হয়, তার ৬৫ শতাংশই যুক্তরাষ্ট্র থেকে আসে। যুক্তরাষ্ট্রের জন্য বাংলাদেশ একটি দ্রুত বর্ধনশীল বাজার। আমদানি করা সয়াবিন ভাঙিয়ে তেল তৈরি হচ্ছে এখানকার কারখানায়। আবার উপজাত হিসেবে সয়াবিনের কেকও তৈরি করছেন এখানকার কোনো কোনো উদ্যোক্তা। বাংলাদেশের সয়াবিনের বাজারে আমরা আমাদের অংশীদারত্ব আরও বাড়াতে চাই। তাই এ  সফরে এখানকার উদ্যোক্তাদের সঙ্গে বৈঠক করেছি।