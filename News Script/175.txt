<source> somoynews.tv </source>


আগরতলায় বিমানবন্দরকে সম্প্রসারণ করার জন্য ভারতকে জমি দেবার প্রস্তাবে সাড়া দেননি বাংলাদেশের প্রধানমন্ত্রী শেখ হাসিনা। বরং কক্সবাজার, চট্টগ্রাম এয়ারপোর্টের সেবা যাতে ত্রিপুরা রাজ্য পায় সেজন্য উদ্যোগ নেওয়া হবে বলে আশ্বাস দিয়েছেন তিনি। বৃহস্পতিবার (২০ ফেব্রুয়ারি) আগরতলায় উজ্জয়ন্ত প্যালেসে দুইদিন ব্যাপী ভারত-বাংলাদেশ পর্যটন উৎসবের উদ্বোধনী অনুষ্ঠানে এ কথা জানান ভারতের ত্রিপুরার মুখ্যমন্ত্রী বিপ্লব কুমার দেব।ত্রিপুরার মুখ্যমন্ত্রী বিপ্লব কুমার দেব বলেন, প্রধানমন্ত্রী শেখ হাসিনার সাথে আমার যখন অক্টোবরে দিল্লীতে দেখা হয়েছিল, তখন উনার কাছে আমি ইচ্ছা প্রকাশ করেছিলাম যেন ঢাকা থেকে আগরতলায় ফ্লাইট আসে। আমি বলেছিলাম, আগরতলার বিমানবন্দরটা তো একদম সীমান্তের সাথে লাগোয়া, তাই বিমানবন্দরটিকে বাড়ানোর জন্য বাংলাদেশ-ভারত মিলে একই বিমানবন্দর ব্যবহার করতে পারে। বাংলাদেশের কিছু জায়গা দিন, টার্মিনাল হয়ে যাবে।বিপ্লব কুমার দেব জানান, বিমানবন্দরের জন্য জমি দিতে রাজি না হলেও ঢাকা-আগরতলা বিমান চলাচল শুরুর আশ্বাস দিয়েছেন প্রধানমন্ত্রী শেখ হাসিনা। তিনি জানান, ফেনী নদীর ব্রিজ হয়ে গেলে ত্রিপুরার মানুষ অবশ্যই কক্সবাজারে পৃথিবীর দীর্ঘতম সমুদ্র সৈকত দেখতে যাবে এমন প্রত্যাশাও প্রকাশ করেছেন প্রধানমন্ত্রী।সামনে বাংলাদেশ নতুন বিমান কিনলে, এর একটি আগরতলা রুটে দেওয়ার আশ্বাস বাংলাদেশের প্রধানমন্ত্রী দিয়েছেন এমনটি জানান বিপ্লব কুমার। বৃহস্পতিবার সন্ধ্যায় ত্রিপুরা রাজবাড়ি হিসেবে খ্যাত উজ্জয়ন্ত প্রাসাদে বর্নিল আলোক প্রদর্শনীর মাধ্যমে আয়োজনের উদ্বোধন হয়। ত্রিপুরার মুখ্যমন্ত্রী বিপ্লব কুমার দেব দুই দেশের মধ্যে পর্যটনের সম্ভাবনা আরও এগিয়ে নেবার তাগিদ দেন৷ বাংলাদেশের জাতীয় সংসদের সাবেক চিফ হুইপ উপাধ্যক্ষ আব্দুস শহীদ এমপি আয়োজকদের ধন্যবাদ দিয়ে, এরকম আয়োজন এবং দুই দেশের সম্পর্ক এগিয়ে নেবার ঘোষণা দেন৷ অনুষ্ঠানে বাংলাদেশ ও ভারতের বিভিন্ন রাজ্যের সংস্কৃতি কর্মী ও সাংবাদিকেরা অংশ নেন।এ সময় তিনি আরও বলেন, ‘আর এ কারণেই পূর্বপুরুষদের কর্মের ফল ভোগ করতে হচ্ছে দেশবাসীকে। ১৯৪৭ সালে সমস্ত মুসলিমকে যদি পাকিস্তানে পাঠিয়ে দেওয়া হত এবং হিন্দুদের এ দেশে আনা হত, তা হলে আজ এই পরিস্থিতির মুখোমুখি হতে হত না আমাদের।” এর পরই গিরিরাজ প্রশ্ন তোলেন, “যদি ভারতবাসীরাই এ দেশে আশ্রয় না পান, তা হলে তাঁরা কোথায় যাবেন?’এর আগে উত্তরপ্রদেশের দেওবন্দে মুসলিমদের একটি জনসভা সম্পর্কে বিতর্কিত মন্তব্য করেছিলেন গিরিরাজ। ওই জনসভাকে ‘আতঙ্কবাদ কি গঙ্গোত্রী’ বলেও আখ্যা দেন। বিশেষ করে যখন দেশ জুড়ে সংশোধিত নাগরিকত্ব আইন (সিএএ) নিয়ে প্রবল আন্দোলন চলছে, সে সময় এমন বিদ্বেষমূলক মন্তব্যে বিজেপিকে যথেষ্ট অস্বস্তির মুখে পড়তে হয়। তড়িঘড়ি তাঁকে ডেকে সতর্ক করেন দলটির সর্বভারতীয় সভাপতি জেপি নড্ডা।