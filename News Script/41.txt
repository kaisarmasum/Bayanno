বিশ্বের ১০টি সক্রিয় সশস্ত্র গোষ্ঠীর তালিকায় বাংলাদেশের ইসলামী ছাত্রশিবিরের নাম এসেছে। এ তালিকায় ১ নম্বরে আছে থাইল্যান্ডের বারিসান রেভুলুসি নাসিওনাল। দ্বিতীয় স্থানে আছে তালেবান। তালিকায় ৩ নম্বরে আছে জামায়াতে ইসলামীর ছাত্রসংগঠন শিবিরের নাম।
যুক্তরাষ্ট্রভিত্তিক আন্তর্জাতিক তথ্য ও মতামত সরবরাহকারী সংস্থা হিসেবে পরিচিত আইএইচএসের ‘আইএইচএস জেনস ২০১৩ গ্লোবাল টেররিজম অ্যান্ড ইনসারজেন্সি অ্যাটাক ইনডেক্স’ এ তালিকা প্রকাশ করেছে।
তালিকায় ৪ নম্বরে ভারতের মাওবাদী কমিউনিস্ট পার্টি ও ১০ নম্বরে নেপালের মাওবাদী কমিউনিস্ট পার্টির নাম রয়েছে।
বিশ্বব্যাপী জঙ্গি ও অন্যান্য হামলার ভয়াবহতা, বিশেষ করে আরব বসন্ত আন্দোলনের ছোঁয়া লাগা দেশগুলোর ওপর হামলা, আত্মঘাতী হামলা, আল-কায়েদার আরও পাঁচ বেসরকারি সশস্ত্র সংস্থার আত্মপ্রকাশ এবং আফ্রিকার সাব-সাহারা অঞ্চলে সন্ত্রাসের ভয়াবহতা বৃদ্ধিকে প্রাধান্য দিয়ে সূচকটি তৈরি করেছে আইএইচএস।
জানতে চাইলে আইএইচএস জেনস টেররিজম অ্যান্ড ইনসারজেন্সি সেন্টারের ব্যবস্থাপক মাত্থিউ হেনম্যান গতকাল সোমবার প্রথম আলোকে ই-মেইলে জানান, বাংলাদেশের সাম্প্রতিক রাজনৈতিক ঘটনাবলিতে ইসলামী ছাত্রশিবিরের সংশ্লিষ্টতার প্রেক্ষাপটে সংগঠনটির নাম তালিকায় এসেছে। সহিংসতার মাধ্যমে জনজীবনে সংগঠনটি সন্ত্রাস ছড়িয়েছে। বাংলাদেশে মানবতাবিরোধী অপরাধের বিচারে অভিযুক্ত কারাবন্দী জামায়াতে ইসলামীর নেতাদের মুক্তির জন্য পুলিশের সঙ্গে সংঘর্ষে লিপ্ত হয়েছে তারা। গণমাধ্যমে পাওয়া এসব তথ্যের ভিত্তিতে ছাত্রশিবিরের নাম তালিকায় স্থান পেয়েছে।
আইএইচএস প্রকাশিত তথ্যানুযায়ী, ২০১৩ সালে বিশ্বব্যাপী সশস্ত্র সংগঠনগুলোর হামলা আশঙ্কাজনক হারে বেড়েছে। ২০০৯ সালে সারা বিশ্বে মোট সাত হাজার ২১৭টি হামলার ঘটনা জানা যায়। আর ২০১৩ সালে এ হামলার সংখ্যা ১৫০ শতাংশ বেড়ে হয়েছে ১৮ হাজার ৫২৪টি। এসব হামলার ঘটনা পর্যালোচনা করেই এ সংগঠনগুলোর তালিকা তৈরি করা হয়েছে।
তালিকার বাকি সংগঠনগুলো হলো ইরাকের আল-কায়েদা, সোমালিয়ার আল সাবাব, কলম্বিয়ার ফার্ক, ফিলিপাইনের নিউ পিপলস আর্মি, সিরিয়ার জাভাত আল নুসরা।
এ ব্যাপারে শিবিরের এক শীর্ষস্থানীয় নেতা গত রাতে প্রথম আলোকে জানান, আইএইচএসের প্রতিবেদনে শিবিরের নাম উল্লেখ করার বিষয়টি তাঁরা শুনেছেন। তবে প্রতিবেদনটি তাঁরা দেখেননি। যুক্তরাষ্ট্রভিত্তিক সংস্থাটি কেন এই প্রতিবেদন তৈরি করেছে, ছাত্রশিবিরের নাম কেন এই প্রতিবেদনে উল্লেখ করেছে, তা খতিয়ে দেখা হবে। এ বিষয়গুলো খতিয়ে দেখার পর সংগঠনের পক্ষ থেকে আনুষ্ঠানিকভাবে বিবৃতি দেওয়া হবে।
পাঁচ অধিনায়কের মিছিলে যেমন সবার আগে, তেমনি সবার আগেই ট্রফিমঞ্চে গিয়ে দাঁড়ালেন মুশফিকুর রহিম। কিন্তু লাল কাপড়টা সরিয়ে ট্রফি উন্মোচনের পর স্বাগতিক দলের অধিনায়ক একটু পেছনে। সবার আগে ট্রফিটায় হাত রাখলেন গতবারের চ্যাম্পিয়ন পাকিস্তানের অধিনায়ক মিসবাহ-উল-হক। একে একে মুশফিকুর রহিম, ভারত অধিনায়ক বিরাট কোহলি, শ্রীলঙ্কার অ্যাঞ্জেলো ম্যাথুস ও আফগানিস্তানের মোহাম্মদ নবী।