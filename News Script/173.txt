বয়স হয়েছিল মাত্র একুশ। গত ডিসেম্বরেই নেপালে খেলে এসেছেন এসএ গেমস। জাতীয় হ্যান্ডবল দলের গোলরক্ষক সোহানুর রহমানের সামনে সম্ভাবনাময় জীবনই অপেক্ষা করছিল। কিন্তু আজ সকালে কুষ্টিয়ার দৌলতপুর এলাকায় এক মর্মান্তিক সড়ক দুর্ঘটনায় প্রাণ হারিয়েছেন তিনি।সোহান মোটরসাইকেল চালাচ্ছিলেন। দূরপাল্লার একটি বাসকে ওভারটেক করার সময় বিপরীত দিক দিয়ে আসা একটি বালুর ট্রাকের সঙ্গে মুখোমুখি সংঘর্ষ হয়। দুর্ঘটনার পর তাঁকে কুষ্টিয়া জেনারেল হাসপাতালে নিয়ে যাওয়া হয়। সেখান থেকে চিকিৎসকদের পরামর্শে ঢাকায় আনার পথেই তাঁর মৃত্যু হয়।সোহানের মৃত্যুতে শোকের ছায়া নেমে এসেছে হ্যান্ডবল ফেডারেশনে। হ্যান্ডবল ফেডারেশনের কর্মকর্তা কামরুল ইসলাম বলছিলেন, ‘সোহান খুবই সম্ভাবনাময় খেলোয়াড় ছিল। ওর মৃত্যুতে বড় ক্ষতি হয়ে গেল জাতীয় দলের।’শেরপুরের নকলা উপজেলায় ট্রাক ও মোটরসাইকেলের মুখোমুখি সংঘর্ষে দুই স্কুলছাত্র নিহত হয়েছে। উপজেলার উরফা ইউনিয়নের বারমাইসা এলাকায় আজ শুক্রবার বেলা সাড়ে ১১টার দিকে এ দুর্ঘটনা ঘটে।
নিহত ব্যক্তিরা হলেন উপজেলার হাসনখিলা গ্রামের আবদুল হাকিমের ছেলে মারুফ (১৩) ও দক্ষিণ বারমাইসা গ্রামের সেলিম মিয়ার ছেলে হামিদুল (১৫)। মারুফ উপজেলার লয়খা নব উচ্চবিদ্যালয়ের সপ্তম শ্রেণির ও হামিদুল মুক্তিযোদ্ধা স্মৃতি বিদ্যানিকেতনের অষ্টম শ্রেণির শিক্ষার্থী ছিল।পুলিশ ও প্রত্যক্ষদর্শী সূত্রে জানা গেছে, শুক্রবার বেলা সাড়ে ১১টার দিকে মারুফ ও হামিদুল মোটরসাইকেলে করে নকলা থেকে তারাকান্দায় যাচ্ছিল। এ সময় নকলাগামী একটি ট্রাকের সঙ্গে মোটরসাইকেলটির মুখোমুখি সংঘর্ষ ঘটে। এতে মোটরসাইকেলটি দুমড়েমুচড়ে গেলে আরোহী মারুফ ঘটনাস্থলেই মারা যায়। চালক হামিদুলকে গুরুতর আহত অবস্থায় উদ্ধার করে ময়মনসিংহ মেডিকেল কলেজ হাসপাতালে নেওয়ার পথে সেও মারা যায়।নকলা থানার ভারপ্রাপ্ত কর্মকর্তা (ওসি) আলমগীর হোসেন শাহ শুক্রবার বিকেলে প্রথম আলোকে বলেন, এ ঘটনায় থানায় মামলার প্রস্তুতি চলছে। নিহত ব্যক্তিদের লাশ ময়নাতদন্ত ছাড়াই পরিবারের কাছে হস্তান্তরের প্রক্রিয়া চলছে। ট্রাকচালকের সহকারী ফরহাদকে (৩০) আটক করা হয়েছে। তবে চালক পালিয়ে গেছেন।বাংলাদেশ টেলিভিশনের সাবেক জনপ্রিয় প্রযোজক, নাট্য নির্মাতা ও মহাব্যবস্থাপক শেখ রিয়াজউদ্দিন বাদশার মৃত্যুতে গভীর শোক প্রকাশ করেছেন আটলান্টার লীলাবতী সংগীত নিকেতনের পরিচালক রবীন্দ্র সংগীত শিল্পী ও সংগীত পরিচালক চন্দ্রশেখর দত্ত। এক শোক বার্তায় চন্দ্রশেখর দত্ত মরহুমের বিদেহী আত্মার শান্তি কামনা করেন এবং তাঁর শোকসন্তপ্ত পরিবারের প্রতি গভীর সমবেদনা জানান। চন্দ্রশেখর দত্ত জানান, মরহুম শেখ রিয়াজউদ্দিনের সঙ্গে তাঁর বেশ আন্তরিক সম্পর্ক ছিল। দীর্ঘ পথ পরিক্রমায় তিনি তাঁকে ছায়ার মতো আগলে রেখেছিলেন। তাঁর মৃত্যুতে তিনি শোকাহত। উল্লেখ্য, সম্প্রতি আমেরিকার নিউজার্সির একটি হাসপাতালে শেষ নিশ্বাস ত্যাগ করেন শেখ রিয়াজউদ্দিন বাদশা। তিনি সপরিবারে নিউজার্সিতে বসবাস করতেন। তাঁকে বাংলাদেশের মানিকগঞ্জে দাফন করা হবে বলে তাঁর পরিবার সূত্রে জানা গেছে।