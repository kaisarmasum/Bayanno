<title>যুবলীগ কর্মীর গুলিতে ছাত্রদলকর্মী নিহত</title> 
 <news>কুমিল্লার বরুড়া উপজেলার ঝলম বাজারে গতকাল মঙ্গলবার যুবলীগের কর্মী মোহাম্মদ মাসুমের গুলিতে ছাত্রদলের কর্মী সাদ্দাম হোসেন (২২) নিহত হয়েছেন বলে অভিযোগ পাওয়া গেছে। দুজনের মধ্যে বাগিবতণ্ডার একপর্যায়ে মাসুম তাঁকে গুলি করেন।
স্থানীয় সূত্রে জানা গেছে, বরুড়া উপজেলার ঝলম ইউনিয়নের কানাইল গ্রামের আনোয়ার হোসেন ভান্ডারির ছেলে সাদ্দাম হোসেন ছাত্রলীগ থেকে ছাত্রদলে যোগ দেন। এ ঘটনায় একই ইউনিয়নের মেড্ডা গ্রামের মোহাম্মদ আলীর ছেলে যুবলীগের কর্মী মাসুম তাঁর ওপর ক্ষিপ্ত হন। গতকাল বেলা পৌনে তিনটার দিকে ঝলম বাজারে সাদ্দামের সঙ্গে মাসুমের দেখা হয়। এ সময় মাসুম তাঁকে ছাত্রদলে যোগ দেওয়ার কারণ জানতে চান। এ নিয়ে দুজনের মধ্যে বাগিবতণ্ডার একপর্যায়ে হঠাৎ কোমর থেকে পিস্তল বের করে সাদ্দামকে গুলি করেন মাসুম। সঙ্গে সঙ্গে তিনি মাটিতে লুটিয়ে পড়েন। দ্রুত বরুড়া উপজেলা স্বাস্থ্য কমপ্লেক্সে নেওয়া হলে কর্তব্যরত চিকিৎসক তাঁকে মৃত ঘোষণা করেন।
বরুড়া উপজেলা বিএনপির সাধারণ সম্পাদক কাউছার আলম বলেন, ‘সাদ্দাম ছাত্রদলের কর্মী। তাঁকে হত্যার জন্য যুবলীগের কর্মী মাসুমকে দ্রুত গ্রেপ্তার করে আইনের আওতায় আনার দাবি জানাচ্ছি।’
উপজেলা যুবলীগের আহ্বায়ক বিল্লাল হোসেন মজুমদার বলেন, ‘মাসুম যুবলীগের ঝলম ইউনিয়নের কর্মী। কী কারণে তাঁদের মধ্যে ঝামেলা হয়েছে, তা জানি না।’
বরুড়া থানার ভারপ্রাপ্ত কর্মকর্তা (ওসি) এ কে এম কাউছার চৌধুরী বলেন, ‘ঝলম ইউনিয়ন যুবলীগের কর্মী মাসুম ছাত্রদলের কর্মী সাদ্দামকে গুলি করেন। আশঙ্কাজনক অবস্থায় উপজেলা স্বাস্থ্য কমপ্লেক্সে নেওয়ার পথেই তাঁর মৃত্যু হয়।</news>
পরে বিচারপতি ফজলে কবীরকে অ্যাটর্নি জেনারেলের কার্যালয়, সুপ্রিম কোর্ট আইনজীবী সমন্বয় পরিষদ ও ট্রাইব্যুনালে রাষ্ট্রপক্ষের প্রধান কৌঁসুলির কার্যালয়ের পক্ষ থেকে সংবর্ধনা জানানো হয়।
১৯৪৭ সালের ১ জানুয়ারি চাঁপাইনবাবগঞ্জের চামাগ্রামে জন্মগ্রহণকারী বিচারপতি ফজলে কবীর ১৯৭৫ সালে মুন্সেফ (সহকারী জজ) পদে বিচার বিভাগে যোগ দেন।
দীর্ঘ বিচারিক জীবনে তিনি ঢাকা, খুলনা, সিরাজগঞ্জ ও গাইবান্ধায় জেলা ও দায়রা জজ এবং রাজশাহীর বিশেষ বিভাগীয় আদালতের বিচারক হিসেবে দায়িত্ব পালন করেন। ২০০৩ সালের ২৭ আগস্ট তিনি সুপ্রিম কোর্টের হাইকোর্ট বিভাগের নিয়মিত বিচারপতি পদে নিয়োগ পান।
বিচারপতি এ বি এম খায়রুল হক (সাবেক প্রধান বিচারপতি) ও বিচারপতি এ টি এম ফজলে কবীরের সমন্বয়ে গঠিত হাইকোর্টের দ্বৈত বেঞ্চ মুন সিনেমা হলের মালিকানা-সংক্রান্ত সংবিধানের পঞ্চম সংশোধনী মামলার রায় দেন। ২০১০ সালের ২৫ মার্চ আন্তর্জাতিক অপরাধ ট্রাইব্যুনাল গঠন করা হলে বিচারপতি ফজলে কবীরকে ট্রাইব্যুনালের সদস্য নিয়োগ দেয় সরকার। ২০১২ সালের ২২ মার্চ ট্রাইব্যুনাল-২ গঠিত হলে তাঁকে ট্রাইব্যুনাল-২-এর চেয়ারম্যান করা হয়।
ওই বছরের ১১ ডিসেম্বর ট্রাইব্যুনাল-১-এর চেয়ারম্যান বিচারপতি নিজামুল হক পদত্যাগ করলে ১৩ ডিসেম্বর বিচারপতি ফজলে কবীরকে ট্রাইব্যুনাল-১-এর চেয়ারম্যান নিয়োগ করা হয়। ট্রাইব্যুনাল-১-এর চেয়ারম্যান থাকাকালে তিনি জামায়াতের সাবেক আমির গোলাম আযম, নায়েবে আমির দেলাওয়ার হোসাইন সাঈদী ও বিএনপির নেতা সালাউদ্দিন কাদের চৌধুরীর বিরুদ্ধে মানবতাবিরোধী অপরাধের মামলা তিনটির রায় দেন।</news>