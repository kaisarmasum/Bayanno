<source>kalerkantho</source>
গ্রাহকদের সহায়তার জন্য আপনাদের প্রস্তুতি কেমন?
গ্রাহকদের সহায়তার জন্য অনেকগুলো উইং আছে। প্রথমত দেশব্যাপী আমাদের যে ১৩৫টি ব্রাঞ্চ আছে সেগুলোর মাধ্যমে গ্রাহকদের সেবা দিয়ে থাকি। আমাদের কল সেন্টার আছে—১৬২০৬। পাশাপাশি কার্ড সেন্টারে নিজস্ব কাস্টমার সার্ভিস ডেস্ক আছে। সেখানে কাস্টমারের সব ধরনের প্রয়োজন—পিন, কার্ড চেক, কার্ড রিপ্লেসমেন্ট, কার্ড অ্যাকটিভেশন ইত্যাদি সার্ভিস দ্রুততম সময়ে দেওয়া হয়।
গ্রাহকসেবা কার্ডের একটি মুখ্য বিষয়। কোনো গ্রাহক যদি আপনার কাছে তার সমস্যা নিয়ে পৌঁছতে না পারে তবে এক-দুইবার চেষ্টার পর সেবা না পেলে সে আর আপনার কাছে আসবে না। বাজারে ৫৭টি ব্যাংকের মধ্যে ৪৫টি ব্যাংক কার্ড ইস্যু করে থাকে। এই বিজনেসের একটি প্রধান ইস্যু হলো গ্রাহকসেবা। এটা যে যত বেশি সহজ এবং কনভিনিয়েন্ট ওয়েতে করতে পারবে সে তত বেশি ব্যবসাটাকে ধরে রাখতে পারবে এবং কাস্টমারের বেইস বাড়াবে। আমাদের এক লাখ ১৫ হাজার কার্ডের গ্রাহকের মধ্যে বিভিন্ন সমস্যা নিয়ে খুব কমসংখ্যক গ্রাহক সশরীরে হাজির হয়। গ্রাহকদের আমরা টেলিফোন, মেইল, কল সেন্টার, ওয়েব চ্যাটিংয়ের মাধ্যমে সেবা প্রদান করে থাকি। আমাদের কার্ড গ্রাহকদের প্রতিটি কার্ডের প্রতিটি ইভেন্ট আমরা এসএমএসের মাধ্যমে জানিয়ে দিই।
কার্ডের নিরাপত্তার প্রতি গ্রাহকরা কতটা আস্থা রাখতে পারে?
আমাদের সব কার্ড চিপভিত্তিক করা হয়েছে। এটা মোস্ট সিকিউরড এবং কনভিনিয়েন্ট। কিছু ব্যাংক কার্ড মার্কেটিং করে থার্ড পার্টির মাধ্যমে, আবার কিছু ব্যাংক নিজস্ব সেলসফোর্সের মাধ্যমে। ওখানেও একটা রিস্ক ফ্যাক্টর জড়িত আছে। অনেক সময় দেখা যায় ডকুমেন্টেশনে সমস্যা হয়। যথাযথভাবে যাচাই-বাছাইয়ের মাধ্যমে কার্ডটা যাতে সঠিক ব্যক্তি সঠিক credit card limit পায় সেভাবে আমরা চেষ্টা করে যাচ্ছি। এই কাজের জন্য আমাদের নিজস্ব কর্মী বাহিনী আছে। তারা ডোর টু ডোর গিয়ে কাস্টমারের কাছ থেকে নথিপত্র সংগ্রহ করে, আমাদের কাছে সাবমিট করে এবং আমাদের যে ‘কন্টাক্ট পয়েন্ট ভেরিফিকেশন’ [CPV] টিম আছে তাদের সর্বোচ্চ মেধা ও অভিজ্ঞতা দিয়ে এগুলোকে ভেরিফাই করে। যেমন, কেউ একজন ব্যাংক স্টেটমেন্ট দিল, সেটা যাচাই করার জন্য আমরা তার কাছ থেকে অথরাইজেশন নিয়ে সেই ব্যাংকে গিয়ে ভেরিফাই করি। সে একটা এনআইডি দিল, স্যালারি সার্টিফিকেট দিল। এনআইডিটা আমরা আমাদের উইন্ডোর মাধ্যমে চেক করি। ফিজিক্যাল ভেরিফিকেশন টিম গিয়ে স্যালারি সার্টিফিকেটসহ অন্যান্য ডকুমেন্ট ও তথ্য আবার ক্রস চেক করে। এক টিম এনে দিল, আরেক টিম দিয়ে ক্রস চেক করে থাকে। যাচাই-বাছাইয়ের পর আমরা সিআইবি চেক করি। যদি দেখি তার ইনকাম ও লোন সহনীয় পর্যায়ে আছে, তখনই আমরা তাকে একটা ক্রেডিট কার্ডে ক্রেডিট ফ্যাসিলিটি দিয়ে থাকি। যদি দেখি ইনকামের চেয়ে লোন অনেক বেশি, তখন আর তাকে আমরা ক্রেডিট কার্ড দিতে পারি না।