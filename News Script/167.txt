<source> Banglanews24.com </source>


বঙ্গবন্ধু শেখ মুজিবুর রহমানের জন্মশতবার্ষিকীর আয়োজন মুজিববর্ষ উপলক্ষে ছোটদের লেখা ও আঁকায় বই বের করবে ফুলকি খেলাঘর আসর। এর শিরোনাম হবে ‘ছোটদের বন্ধু বঙ্গবন্ধু’।
সংগঠনটির এক প্রেস বিজ্ঞপ্তিতে এ তথ্য জানানো হয়।বইটির জন্য ২ থেকে ১৫ বছরের শিশুরা বঙ্গবন্ধু শেখ মুজিবুর রহমানকে নিয়ে ৪ থেকে ৮ লাইনের ছড়া ও বঙ্গবন্ধুর ওপর আঁকা ছবি জমা দিতে পারবে।নির্বাচিত ১০০ জনের ছড়া ও ১০০ জনের আঁকা ছবি নিয়ে প্রকাশিত হবে ছোটদের বন্ধু বঙ্গবন্ধু। বই প্রকাশের সম্ভাব্য তারিখ ১৭ মার্চ ২০২০। সব ক্ষুদে লিখিয়ে ও আঁকিয়ে বঙ্গবন্ধুর জন্মশতবর্ষ মুজিববর্ষ উদযাপনে ফুলকি খেলাঘর আসর আয়োজিত বঙ্গবন্ধু শিশু মেলা ২০২০-এ আমন্ত্রণ পাবে। মেলায় লিখিয়ে বন্ধুরা তাদের লেখা পাঠের সুযোগ পাবে, আর আঁকিয়ে বন্ধুদের ছবি নিয়ে চিত্র প্রদর্শনী হবে। দিনব্যাপী মেলার সম্ভাব্য তারিখ ২৭ মার্চ ২০২০। মেলায় সব লিখিয়ে-আঁকিয়ে বন্ধুকে পুরস্কারও দেওয়া হবে।ফুলকি খেলাঘর আসরের সরবরাহ করা কাগজে নিজ হাতে ছড়া লিখে ও ছবি এঁকে জমা দিতে হবে। বইটিতে ক্ষুদে লিখিয়েদের লেখা হুবহু ছাপা হবে। তাই সুন্দর অক্ষরে লেখা জমা দিতে আহ্বান করা হয়েছে। লেখা-আঁকার জন্য নির্ধারিত কাগজ ও নিবন্ধন ফরম সংগ্রহ করতে হবে। লেখা ও আঁকা জমা দেওয়ার শেষ তারিখ ২৯ ফেব্রুয়ারি। নিবন্ধন ফি ৫০ টাকা।অমর একুশে গ্রন্থমেলা ২০২০-এ কেন্দ্রীয় খেলাঘর আসর (স্টল নম্বর ২৫, বাংলা একাডেমি) ও ফুলকি বই কেন্দ্র (স্টল নম্বর ৭৮৬, শিশু কর্নার, সোহরাওয়ার্দী উদ্যান) থেকে কাগজ-নিবন্ধন ফরম সংগ্রহ করা যাবে এবং সেখানেই জমা দিতে হবে।সমুদ্রের তীরে মায়ের সঙ্গে থাকতো একটি বাচ্চা কাঁকড়া। সে সোজা হয়ে হাঁটতে পারতো না, আঁকাবাঁকা হাঁটতো। এটি দেখে মা কাঁকড়া তাকে বললো, তুমি কেন আঁকাবাঁকা হাঁটো? তোমার উচিত পা সামনে রেখে সোজাসুজি হাঁটা।মায়ের কথা শুনে বাচ্চা কাঁকড়া বললো, মা, আমি তো জানি না কীভাবে সোজা হাঁটতে হয়। তুমি আমাকে দেখিয়ে দাও।এ কথা শুনে মা কাঁকড়া পা সোজা করে সরলরেখায় হাঁটার চেষ্টা করলো। কিন্তু কিছুতেই সে সোজা হাঁটতে পারছিল না। অনেক চেষ্টার পরও তার চলার পথ আঁকাবাঁকা হয়ে যাচ্ছিল। তাই বিরক্ত হয়ে একসময় সে সোজা হাঁটার চেষ্টা বাদ দিলো।