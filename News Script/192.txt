<source>kalerkantho</source>
নিজাম উদ্দিন অবশ্য বলে রাখলেন, ভেট্টোরিকে অন্য সময়েও কাজে লাগানোর সুযোগ আছে, ‘সিরিজভিত্তিক চুক্তি করার অর্থ এই নয় যে তাঁকে আমরা অন্য সময়ে আনতে পারব না। আমি আপনাদের সঙ্গে একমত। তাঁর সার্ভিস অফ সিজনে নিতে পারলে ভালোই হবে। তবে সিরিজ আর অফ সিজনের মধ্যে ভারসাম্য রেখে সূচি সাজানোও জরুরি। আমরা এটি নিয়ে অবশ্যই কাজ করব।’
তার আগে আপাতত সিরিজের সময়ই পাওয়া যাবে ভেট্টোরিকে। ২০ ফেব্রুয়ারি ঢাকায় আসছেন, জিম্বাবুয়ে টেস্টের এক দিন আগে। যথারীতি স্পিনারদের নিয়ে বিশেষায়িত অনুশীলন শিবির তাঁর করা হচ্ছে না এই দফায়ও। অথচ তিনি আসামাত্রই বিসিবির ব্যয়ের খাতায় গুচ্ছের ইউএস ডলার যোগ হতে থাকবে প্রতিদিন। কর কেটে দিনপ্রতি নিউজিল্যান্ডের সাবেক অধিনায়ককে দেওয়া হয় আড়াই হাজার ডলার। ভেট্টোরির পাঁচ দিনের আয় জাতীয় দলের হেড কোচ রাসেল ডমিঙ্গোর পুরো মাসের সমান। সুযোগ-সুবিধায়ও অন্যদের চেয়ে আলাদা তিনি। ডমিঙ্গোসহ জাতীয় দলের কোচিং স্টাফের অন্য সদস্যদের কারো জন্যই পূর্ণকালীন গাড়ি বরাদ্দ নেই। তাঁদের ঢাকার ঠিকানা থেকে স্টেডিয়ামে যাওয়া-আসার সময়ই কেবল গাড়ি পান তাঁরা। সে তুলনায় রীতিমতো ভিআইপি মর্যাদা ভেট্টোরির। পূর্ণকালীন গাড়ি আর চালকসহ জ্বালানি তেলও কোচদের মধ্যে শুধু তিনিই পেয়ে থাকেন। বর্তমান বাজারে তাঁর মতো হাই প্রফাইল কোচের পেছনে বিপুল অঙ্কের পারিশ্রমিকের পাশাপাশি অন্যান্য ব্যয়ের বিকল্পও নেই। তবে এর সমানুপাতিক সুফল তোলা যাবে কি না, চুক্তির ধরন সেই সংশয় জাগিয়েই রাখছে। ওয়ালশই হয়ে আছেন এর জ্বলন্ত উদাহরণ। দেখা যাক, সেই শিক্ষা এবার বিসিবি কাজে লাগায় কি না?
পাকিস্তানে ক্রিকেট থাকবে আর অপকর্ম হবে না- এমনটা যেন হতেই পারে না। দেশটির ক্রিকেট আর ফিক্সিং যেন হাত ধরাধরি করে চলে। নিয়মিতি ক্রিকেটাররা ফিক্সিং করেন, ধরা পড়েন এবং শাস্তিও হয়। এই চক্র থেকে মুক্তি পেতে এবং দেশের ভাবমূর্তি ফেরাতে ফিক্সারদের আজীবন ক্রিকেট থেকে নিষিদ্ধ করার দাবি জানিয়েছেন সাবেক ক্রিকেটার তথা ধারাভাষ্যকার রমিজ রাজা। পাকিস্তানের প্রধানমন্ত্রী ইমরান খানের কাছে তিনি এই আর্জি জানিয়েছেন।
রমিজ বলেছেন, 'উমর আকমলের নিষেধাজ্ঞার খবরটা শুনে খুব বিরক্ত লাগছে আমার। মনে হচ্ছে শারজিল আর খালিদ লতিফের ঘটনা গতকালই হয়েছে, এর মধ্যে এটা! এত রাগ লাগছে! পাকিস্তানের ক্রিকেটে এমন ঘটনা ঘটেই চলেছে। খুব করেই চাই যাতে সংসদে এমন আইন পাশ হোক, যাতে সব দোষী খেলোয়াড়ের জন্য একই রকম শাস্তির বিধান থাকে।'
উল্লেখ্য, স্পট ফিক্সিংয়ের প্রস্তাব কর্তৃপক্ষকে না জানানোয় সম্প্রতি উমর আকমলকে অনির্দিষ্টকালের জন্য সব ধরনের ক্রিকেট থেকে নিষিদ্ধ করেছে পিসিবি। যে কারণে উমর আর পিসিএল খেলতে পারবেন না। এটা থামাতে নিউজিল্যান্ডের মতো কঠোর আইন চান রমিজ, 'আমাদের নিউজিল্যান্ডের মতো আইন থাকা উচিত। নিউজিল্যান্ড ও আরও কয়েকটা দেশ নিশ্চিত করেছে কোনো খেলোয়াড় খেলাটায় দুর্নীতি করার চেষ্টা করেছে, সেটার প্রমাণ পেলে ওই খেলোয়াড়কে আর ফিরে আসার সুযোগ দেওয়া হবে না