<source>kalerkantho</source>
বাংলাদেশের এক লেখকের বই সম্মানজনক আন্তর্জাতিক পুরস্কার ‘শক্তি ভাট ফার্স্ট বুক প্রাইজ ২০১৯’-এর মনোনয়ন পেয়েছে। অথচ তা দেখার জন্য লেখক বেঁচে নেই। অকালপ্রয়াত এই লেখকের বই যখন সবার প্রশংসা কুড়াচ্ছে তখন তাঁর ঘনিষ্ঠরা পুড়ছেন শোকে। একজন সম্ভাবনাময় লেখকের অকালপ্রয়াণের দুঃখ ভুলতে পারছেন না তাঁরা। ‘বাবু বাংলাদেশ’ বইটি প্রকাশ করেছে আন্তর্জাতিক খ্যাতিসম্পন্ন প্রকাশনা প্রতিষ্ঠান হারপার কলিন্স।
বাংলাদেশি লেখক, সাহিত্যের ছাত্র ও গবেষক ড. নুমাইর আতিফ চৌধুরীর লেখা প্রথম উপন্যাস ‘বাবু বাংলাদেশ’ প্রকাশের পর থেকে বিভিন্ন মহলে গ্রহণযোগ্যতা পেতে শুরু করে। তবে দুঃখজনক, বইটি প্রকাশের আগেই ২০১৮ সালের সেপ্টেম্বরে জাপানের কিয়োটো নদীতে ডুবে অকালে প্রাণ হারান সম্ভাবনাময় এই লেখক। ইংরেজি ভাষায় রচিত বইটি লেখকের দীর্ঘ ১৫ বছর ধরে সাধনার ফসল। কিন্তু বইটির ফাইনাল ড্রাফট শেষ করতে না করতেই দুর্ঘটনার শিকার হয়ে মৃত্যুবরণ করেন এ লেখক। বিশাল ক্যানভাসে লেখা বইটি বিশ্বদরবারে বাংলাদেশেরে নাম উজ্জ্বল করে চলেছে প্রকাশের পর থেকেই।
গতকাল সোমবার প্রয়াত নুমাইর আতিফ চৌধুরী রচিত উপন্যাস ‘বাবু বাংলাদেশ’-এর মোড়ক উন্মোচন এবং বইটি নিয়ে আলোচনা অনুষ্ঠানের আয়োজন করা হয়। ঢাকা বিশ্ববিদ্যালয়ে বাণিজ্য অনুষদের প্রফেসর ড. মোহাম্মদ হাবিবুল্লাহ কনফারেন্স হলে এ অনুষ্ঠানের আয়োজন হয়।
সংস্কৃতি প্রতিমন্ত্রী কে এম খালিদ বলেছেন, কবি নজরুল ইনস্টিটিউটের উদ্যোগে আদি গ্রামোফোন রেকর্ডে ধারণকৃত এক হাজার ৮০০টি সংগৃহীত নজরুল-সংগীতের মধ্যে গুণগতমানের ভিত্তিতে এক হাজার ২৩৮টি গানের ডিভিডি ও পাঁচটি স্বরলিপি গ্রন্থ প্রকাশ করা হয়েছে। এর মাধ্যমে নজরুল-সংগীতের বাণী ও সুরের বিকৃতি রোধকরণ ও শুদ্ধ বাণী-সুরে সংগীতচর্চার দিগন্ত প্রসারিত হবে। নজরুলের আদি গ্রামোফোন রেকর্ডে ধারণকৃত অবশিষ্ট নজরুলসংগীত সংগ্রহে সর্বাত্মক প্রচেষ্টা নেওয়া হবে।
গতকাল শুক্রবার বিকেলে জাতীয় জাদুঘরে কবি নজরুল ইনস্টিটিউটের উদ্যোগে ‘আদি গ্রামোফোন রেকর্ডে ধারণকৃত এক হাজার ২৩৮টি নজরুলসংগীতের ডিভিডি ও পাঁচটি স্বরলিপি গ্রন্থের মোড়ক উন্মোচন অনুষ্ঠানে প্রধান অতিথির বক্তব্যে এসব কথা বলেন।