২০১৮ সালের ২১ ডিসেম্বর মুক্তি পেয়েছিল শাহরুখ খানের সর্বশেষ সিনেমা জিরো। জিরো আগের তিন-চারটি ছবির মতো বক্স অফিসে ‘শূন্য’ পাওয়ার পর ৩২ বছরের দীর্ঘ ক্যারিয়ারে এই প্রথম প্রায় দুই বছরের লম্বা বিরতি। নতুন ছবির খবর নেই। ভক্তরা রীতিমতো ‘হ্যাশট্যাগ কামব্যাক শাহরুখ’ লিখে পোস্ট করা শুরু করল সামাজিক যোগাযোগমাধ্যমে। এই বিরতিতে অসংখ্য পাণ্ডুলিপি পড়েছেন তিনি, কিন্তু মাথা ঝাঁকিয়ে সবুজসংকেত দেননি কাউকে। তবে এবার শোনা গেল, পরিচালক রাজকুমার হিরানিকে ‘হ্যাঁ’ বলেছেন শাহরুখ খান। পিকে, থ্রি ইডিয়টসখ্যাত এই পরিচালকের পরবর্তী ছবিতে দেখা দেবেন বলিউডের বাদশাহ। সাধারণত রাজকুমার হিরানির ছবি এই পরিচালকের প্রযোজনা প্রতিষ্ঠানের সঙ্গে বিধু বিনোদ চোপড়া যৌথভাবে প্রযোজনা করে থাকেন। কিন্তু এই ছবির বেলায় বিধু বিনোদের জায়গা নেবে শাহরুখের প্রযোজনা প্রতিষ্ঠান রেড চিলিস। এ প্রকল্পের কাছের একটি সূত্র জানিয়েছে, রাজকুমার হিরানি প্রোডাকশন ও শাহরুখ খানের রেড চিলিস এন্টারটেইনমেন্ট যৌথভাবে এ ছবির প্রযোজনার গুরুভার নিয়েছে। হিরানির ছবির নিয়মিত চিত্রনাট্যকার পারিজাত যোশিই চিত্রনাট্য লিখবেন। এ ছবির মূল বিষয় ‘কল্পনা’। তবে সঙ্গে রোমান্সও থাকবে। আর সবচেয়ে গুরুত্বপূর্ণ হলো দীর্ঘ ক্যারিয়ারে এ ধরনের চরিত্রে আগে দেখা যায়নি শাহরুখ খানকে। চলতি বছরের এপ্রিল বা মে মাস থেকে শুরু হবে ছবির শুটিং। ২০২১ সালে ছবি মুক্তির জন্য ভাবছেন নির্মাতারা। এ ছাড়াও অয়ন মুখার্জি পরিচালিত অমিতাভ বচ্চন, রণবীর কাপুর ও আলিয়া ভাট অভিনীত ব্রহ্মাস্ত্র ছবিতে ক্ষণিকের জন্য বিশেষ চরিত্রে দেখা দেবেন শাহরুখ খান। ছবিটি মুক্তি পাবে আগামী ৪ ডিসেম্বর।দীর্ঘ পাঁচ দশকের ক্যারিয়ারে বিভিন্ন ভাষায় ৭৫টিরও বেশি ছবিতে অভিনয় করেছেন তিনি। তবে পরিচিতি পেয়েছেন ২০০৪ সালে পরিচালক আশুতোষ গোয়াড়িকরের ছবি ‘স্বদেশ’-এ শাহরুখ খানের মায়ের চরিত্রে (কাবেরী আম্মা) অভিনয় করেন। পরে তিনি রানি মুখার্জির ‘আইয়া’, দীপিকা পাড়ুকোনের ‘লাফাঙ্গে পারিন্দে’ ছবিতেও অভিনয় করেছিলেন।‘তার আত্মার শান্তি কামনা করি। কিশোরী ‘আম্মা’কে খুব মিস করব। ধূমপান করি বলে, তিনি খুব শাসন করতেন। তাঁর আত্মা শান্তি পাক।’ পর্দার মায়ের প্রয়াণে টুইটারে এভাবেই নিজের শোক প্রকাশ করেছেন বলিউড বাদশা শাহরুখ খান। দক্ষিণের ভরতনাট্যম নৃত্যশিল্পী এন শ্রীপতি বল্লালের সঙ্গে বিয়ে হয় তাঁর।বেশ কিছুদিন ধরেই হাসপাতালে ছিলেন কিশোরী। গতকাল তাঁর প্রয়াণে বলিউডে নেমে এসেছে শোকের ছায়া। টুইটারে গভীর শোক প্রকাশ করে পরিচালক আশুতোষ লিখেছেন, ‘হৃদয়বিদারক খবর। কিশোরীজির চিরবিদায়ে গভীর বেদনা অনুভব করছি। উদার, দয়াময়, উষ্ণ, আন্তরিক ব্যক্তিত্ব হিসেবে চিরস্মরণীয় হয়ে থাকবেন আপনি। আর আপনার ‘স্বদেশ’ ছবিতে কাবেরী আম্মার ভূমিকায় অভিনয় কোনো দিন ভোলা যাবে না। আপনার অভাব নিশ্চিতভাবেই অনুভব করব।’