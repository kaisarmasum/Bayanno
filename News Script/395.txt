<source>kalerkantho</source>
রাজধানীর বাড্ডায় ছেলেধরা সন্দেহে গণপিটুনি দিয়ে তাছলিমা বেগম রেনুকে হত্যার মামলায় তদন্ত প্রতিবেদন দাখিল করার জন্য আগামী ২৩ মার্চ দিন ধার্য করা হয়েছে। গতকাল বৃহস্পতিবার ঢাকার মুখ্য মহানগর হাকিম আদালত এই তারিখ ধার্য করেন। গতকাল প্রতিবেদন দাখিলের দিন ধার্য ছিল। কিন্তু তদন্ত কর্মকর্তা প্রতিবেদন দাখিল না করায় মহানগর হাকিম মোহাম্মাদ জসিম নতুন তারিখ ধার্য করেন। গত বছর ২০ জুলাই সকালে উত্তর বাড্ডায় ছেলেধরা সন্দেহে ওই নারীকে পিটিয়ে আহত করেছিল বিক্ষুব্ধ জনতা।


সবজি খেতে খেতে নাভিশ্বাস হওয়ার পর যেদিন মাছ-মাংস পাতে পাওয়া যায়, সেদিন মনে কিছুটা স্বস্তিও মেলে। কিন্তু সেই স্বস্তি উবে যেতে সময় লাগে না। মাছ-মাংসের ঝোলই ভরসা হয়ে ওঠে।
কারাগার থেকে জামিনে মুক্তি পাওয়া ওসমান গণির ভাষায়, ‘কারাগারে ভাতের সঙ্গে মাছ-মাংস যেন ধনীর বাড়ির শোপিস! শুধুই দেখা যাবে! মাছ-মাংসের সঙ্গে উপহার হিসেবে পাওয়া যায় ডাল। এই ডালপানি দিয়ে পান্তাভাত খাওয়া যায়।’
চট্টগ্রাম কেন্দ্রীয় কারাগারের সিনিয়র জেল সুপার মো. কামাল হোসেন বলেন, ‘কারাগারে বন্দিদের কম খেতে দেওয়া হয় না। কোনো বন্দিই তো না খেয়ে কারাগারে মারা যায়নি।’ তিনি বলেন, ‘সরকার নির্ধারিত হারে সমবণ্টনের মাধ্যমে বন্দিদের খাবার দেওয়া হয়।’ মাছ-মাংসের টুকরা ছোট হওয়া বিষয়ে তিনি বলেন, ‘বন্দিদের জন্য যে পরিমাণ বরাদ্দ, তা কাটার পর উচ্ছিষ্টাংশ বাদ যায়। এরপর যে পরিমাণ বরাদ্দ তার পুরো অংশই বন্দিদের খাবার হিসেবে সরবরাহ করা হয়। এখন বন্দিরা যদি মনে করে, এই বরাদ্দে তারা পেটভরে খেতে পারছে না, তাহলে বিষয়টি সংশ্লিষ্ট কর্তৃপক্ষের নজরে আনতে হবে। ঊর্ধ্বতন কর্তৃপক্ষ বরাদ্দ বাড়ালে পরবর্তী সময়ে সেভাবে বন্দিদের খাবার বণ্টন করা হবে।’