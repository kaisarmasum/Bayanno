<source>kalerkantho</source>
কোনো রাখঢাক রাখেনননি আর। বিসিবি সভাপতি নাজমুল হাসান সরাসরিই বলেছেন, জাতীয় দলের একাদশ, ব্যাটিং অর্ডার থেকে শুরু করে সব খুঁটিনাটি আগের দিনই তাকে জানাতে হবে। এ নিয়ে অধিনায়ক কিংবা ক্রিকেটারদের তো আর কিছু বলার উপায় নেই। তবে কোচ রাসেল ডমিঙ্গোর ধাক্কা খাওয়াটা স্বাভাবিক। কিন্তু দক্ষিণ আফ্রিকান হবার কারণে ব্যাপারটি নাকি মোটেও অপ্রত্যাশিত নয় তার কাছে!
সংবাদ সম্মেলনে ডমিঙ্গো বলেন, 'মনে রাখবেন, আমি দক্ষিণ আফ্রিকা থেকে এসেছি। আমি ইংল্যান্ড বা অস্ট্রেলিয়া থেকে নয়, যেখানে নিজের মতো কাজ করা সহজ। দক্ষিণ আফ্রিকায় অনেক সমস্যা; সেখানেও দল নির্বাচন সহজ নয়। অনেক লোকের অনেক মত, অনেক অগ্রাধিকার। তার সঙ্গে মানিয়ে চলা আমার কাজের অংশ। সবচেয়ে গুরুত্বপূর্ণ হলো, অধিনায়ক ও ক্রিকেটারদের এসব থকে দূরে রাখা। পুরো ব্যাপারটায় আমাকে মধ্যস্থতাকারী হিসেবে থাকতে হবে। দক্ষিণ আফ্রিকায় তা পালন করেছি; এখানেও ভিন্ন কিছু নয়।'
বিসিবি সভাপতির সঙ্গে এ প্রসঙ্গে কথা হয়নি বলেও দাবি তার, 'বোর্ড প্রেসিডেন্টের সঙ্গে আমার বোঝাপড়ায় বুঝেছি, দল তিনি খুব আবেগপ্রবণ। খুব করে চান, দল ভালো করুক। আমি তার সঙ্গে (দল নিয়ে) এখনো কোনো কথা বলিনি।’
সেটি বলার 'নির্দেশ’ও পাননি বলে জানান ডমিঙ্গো, 'দেখুন, আমাকে কেউ এখনো আনুষ্ঠানিকভাবে বলেনি যে, কাউকে দল সম্পর্কে কিছু বলতে হবে। আমার তা করতে হবে বলে মনে হচ্ছে না। আগে যা বললাম, জানি যে, দল নিয়ে বোর্ড প্রেসিডেন্টের আবেগ খুব বেশি। দল ভালো করুক, তিনি খুব করে চান। আমিও চাই। তবে আমাকে বেতন দেয়া হয় এসব সিদ্ধান্ত নেবার জন্য, নিজের কাজ করার জন্য। সেটি আমি করব।'
ঢাকা রিপোর্টার্স ইউনিটির সদস্যদের জন্য আজ সকাল থেকে রিপোর্টার্স ইউনিটি মিলনায়তনে শুরু হয়েছে নাক-কান-গলা চিকিৎসা হেলথ ক্যাম্প।
হেলথ ক্যাম্পের উদ্বোধন করেন স্বাস্থ্য ও পরিবার কল্যাণ মন্ত্রী জাহিদ মালেক।
অনুষ্ঠানে আরো বক্তব্য দেন মুগদা মেডিকেল কলেজের নাক-কান-গলার রোগ বিশেষজ্ঞ অধ্যাপক ডাক্তার মনিলাল আইচ লিটু, সি আই এর পরিচালক রুহুল আমিন খন্দকার, সাংবাদিক শেখ মামুন, ঢাকা রিপোর্টার্স ইউনিটির সভাপতি রফিকুল ইসলাম আজাদ, সাধারণ সম্পাদক রিয়াজ চৌধুরী প্রমুখ। অনুষ্ঠানের সহায়তা করে সন্ধানী জাতীয় চক্ষুদান সমিতি।