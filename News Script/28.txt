পড়ন্ত বিকেল। চারদিকে ঘরে ফেরা মানুষের তাড়া। ব্যস্ত এই শহরে কারও যেন দম ফেলার ফুরসত নেই। রাজিন সাহেবও অফিস শেষে ঘরে ফিরছেন। রাস্তার পাশে তিনি হঠাৎ করে একটি জটলা খেয়াল করলেন। কাছে গিয়ে দেখলেন একটি মেয়ে হাত নেড়ে নেড়ে কী যেন বোঝানোর চেষ্টা করছেন। মেয়েটির চোখেমুখে ভয়, অসহায়ত্বের ছাপ। রাজিন সাহেব বুঝতে পারলেন মেয়েটি বাক ও শ্রবণপ্রতিবন্ধী। মেয়েটি ইশারা ভাষার সাহায্যে হয়তো তার বাসার ঠিকানা অথবা তার পরিচিত কারও ফোন নম্বর অথবা কারও কাছে কোনো ব্যাপারে সাহায্যে চাচ্ছেন। কিন্তু আশপাশের সবাই ইশারা ভাষা না জানার কারণে মেয়েটিকে সাহায্য করতে পারছিলেন না। তিনি নিজেও ইশারা ভাষা না জানার কারণে মেয়েটিকে সাহায্য করতে পারছিলেন না। তখন রাজিন সাহেবর মনে হলো, মেয়েটি কী বলতে চাচ্ছেন সেটা বোঝার উপায় থাকলে তাঁকে সাহায্য করা যেত। গ্রামীণফোন সবার জন্য সহজ এবং প্রয়োজনীয় কিছু ইশারা ভাষার ভিডিও নিয়ে এসেছে। গ্রামীণফোন ইউটিউব চ্যানেলের এই ভিডিও গুলোর সাহায্যে সাধারণ মানুষও বাক-শ্রবণপ্রতিবন্ধী মানুষের ইশারা ভাষাটা বুঝতে পারবে। এ ছাড়া গ্রামীণফোন ওয়েবসাইটে অথবা মাই জিপি অ্যাপে সাইনলাইন বাটনে ক্লিক করে সরাসরি ভিডিও কলের সাহায্যেও বাক ও শ্রবণপ্রতিবন্ধীরা গ্রামীণফোনের কাস্টমার কেয়ার ম্যানেজারের সঙ্গে সাইন ল্যাঙ্গুয়েজের মাধ্যমে কথা বলে সাহায্য নিতে পারবেন। গ্রামীণফোন তাদের এই উদ্যোগটির নাম দিয়েছে ‘কথাগুলো হারিয়ে না যাক শব্দের অভাবে’। আরাফাত সুলতানা লতা একজন স্বনামধন্য সাইন ল্যাঙ্গুয়েজ ট্রেইনার, যিনি ভিডিওগুলোতে এই ইশারা ভাষার প্রশিক্ষণ দিচ্ছেন। ইন্টারনেটের সাহায্যে মাত্র কয়েক মিনিটের মধ্যেই প্রয়োজনীয় কয়েকটি ইশারা ভাষা শিখে আমরা বাক-শ্রবণপ্রতিবন্ধী মানুষের মনের ভাষাটা বোঝার চেষ্টা করতে পারি।আজ শুক্রবার মহান একুশে ফেব্রুয়ারি। টাঙ্গাইলের সখীপুরে এই প্রথম প্রায় ২২ হাজার খুদে শিক্ষার্থী তাদের নিজ বিদ্যালয় চত্বরে স্থাপিত শহীদ মিনারে ভাষাশহীদদের প্রতি ফুল দিয়ে শ্রদ্ধা জানাবে। গতকাল বৃহস্পতিবার উপজেলার ১৪৭টি সরকারি প্রাথমিক বিদ্যালয়ে শহীদ মিনার স্থাপনের কাজ শেষ হয়েছে। শহীদ মিনার নির্মাণে সরকারি বরাদ্দ না থাকলেও স্থানীয় লোকজন, শিক্ষক ও বিদ্যালয়ের ম্যানেজিং কমিটির সদস্যদের টাকায় শহীদ মিনার নির্মিত হয়েছে। অমর একুশে সামনে রেখে আহমদ রফিক আর সাঈদ হায়দারকে আমরা শ্রদ্ধা জানাই। আপনারা ভাষা আন্দোলনে অংশ নিয়েছেন। আপনাদের সঙ্গে সরাসরি কথা বলার জন্য পাঁচজন তরুণ ছাত্রছাত্রী এসেছে। ১৯৫২ সালে জাতি হিসেবে বাঙালি প্রবল এক বিস্ফোরণে নিজেদের প্রকাশ করল। সে তো বিরাট ইতিহাস। এ নিয়ে আপনাদের সঙ্গে এই তরুণেরা কথা বলবে, গল্প করবে।