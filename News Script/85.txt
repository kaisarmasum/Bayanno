মাশরাফি বিন মুর্তজাকে নিয়ে জল্পনা-কল্পনার অবসান আপাতত হলো। জিম্বাবুয়ের বিপক্ষে ওয়ানডে সিরিজ তিনি অধিনায়ক হিসেবেই খেলছেন। তবে বিসিবি সভাপতি নাজমুল হাসানের কথায় পরিষ্কার, এই সিরিজ দিয়ে শেষ হতে যাচ্ছে বাংলাদেশ দলে মাশরাফির অধিনায়কত্বের পর্ব।
জিম্বাবুয়ে সিরিজে মাশরাফি খেলবেন কি খেলবেন না, এটা নিয়ে গত কদিনে অনেক আলোচনা হয়েছে। যে আলোচনাই হোক, বাংলাদেশের সবচেয়ে সফল অধিনায়ক নিজেকে অবশ্য তৈরি করছিলেন সিরিজটা সামনে রেখে। আজ বিসিবি সভাপতি সংবাদমাধ্যমকে বলে দিয়েছেন, মাশরাফিকে নিয়ে হবে জিম্বাবুয়ে সিরিজের ওয়ানডে দল। তবে এই সিরিজ দিয়েই যে অধিনায়কত্বের পর্ব শেষ হচ্ছে তাঁর, সেটির পরিষ্কার ইঙ্গিতও থাকল নাজমুলের কথায়, ‘মাশরাফি এই সিরিজে থাকছে অবশ্যই। যদি ফিট থাকে জিম্বাবুয়ের বিপক্ষে সে খেলবে। (ফিটনেসের ব্যাপারে) ওর জন্য অতটা কড়াকড়ি করছি না। তবে খুব শিগগির আমরা সিদ্ধান্ত নেব। (২০২৩) বিশ্বকাপের দল ও অধিনায়ক দুই বছর আগেই করে ফেলব। খুব বেশি সময় নেই আমাদের হাতে। খুব দ্রুত করে ফেলব। আমার মনে হয় এক মাসের মধ্যে এই ব্যাপারে পরিষ্কার সিদ্ধান্ত নিয়ে দিতে পারব। এই সিরিজ পর্যন্ত অপেক্ষা করছি, এরপর সিদ্ধান্ত নেব।’
জিম্বাবুয়ে সিরিজের পর বাংলাদেশের অধিনায়ক তাহলে কে হবে, সেটি অবশ্য এখনই বলছেন না নাজমুল। তবে আপাত নিষিদ্ধ সাকিব আল হাসান তাঁদের আলোচনায় আছেন। অধিনায়কত্ব না থাকলেও বাংলাদেশ দলের দুয়ার যে একেবারেই বন্ধ হয়ে যাচ্ছে মাশরাফির সামনে, সেটি বলতে চান না বিসিবি সভাপতি, ‘অবসর নেওয়ার ব্যাপারটা খেলোয়াড়ের ব্যক্তিগত সিদ্ধান্ত। সে ভবিষ্যতেও খেলতে পারে। আমরা দলের অধিনায়কত্ব নিয়ে চিন্তিত। যদি অন্য কাউকে অধিনায়ক ঘোষণা করি, তখন একজন খেলোয়াড় হিসেবে সে যদি ঢুকতে পারে ঢুকবে। এটাতে কারও বাধা নেই। মাসখানেকের মধ্যে অধিনায়কত্বের ব্যাপারে আমরা সিদ্ধান্ত নিয়ে ফেলব।’
অবসর নেওয়ার সিদ্ধান্ত খেলোয়াড়ের ব্যক্তিগত হলেও নাজমুল মনে করেন, মাশরাফির সময় এসেছে আন্তর্জাতিক ক্যারিয়ার নিয়ে ভাবার, ‘অধিনায়ক মাশরাফির বিকল্প নেই। আগে বিপ টেস্ট চালুর ব্যাপার ছিল না। এখন এটা আমরা চালু করেছি। মাশরাফি বিপ টেস্ট পাস নাও করতে পারে। বাংলাদেশ ক্রিকেটের যে বাঁক বদল সেখানে মাশরাফির অবদান অস্বীকার করার উপায় নেই। ওর নেতৃত্ব আমাদের জন্য খুবই গুরুত্বপূর্ণ। তবে তার সময় এসেছে সিদ্ধান্ত নেওয়ার যে সে কত দিন খেলবে। অনেক বিষয় জড়িয়ে আছে এখানে।’
সেঞ্চুরি কিংবা পাঁচ উইকেট পেলেই ছাত্রদের ১০০ টাকা পুরস্কার দেন বিকেএসপির কোচ মন্টু দত্ত। ২০০০ সাল থেকেই এই পুরস্কার দিয়ে আসছেন তিনি। প্রতি মাসে তাই হাজার দুয়েক টাকা ছাত্রদের পুরস্কার দিতেই চলে যায় তাঁর। আজও সেঞ্চুরি