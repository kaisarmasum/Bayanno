<source>kalerkantho</source>
কেন প্যারোল চায়, তা উল্লেখ করতে হবে। সেটি নিয়মের মধ্যে পড়ে কি না, তা-ও খতিয়ে দেখতে হবে।
আওয়ামী লীগের সভাপতিমণ্ডলীর সদস্য মোহাম্মদ নাসিম কালের কণ্ঠকে বলেছেন, খালেদা জিয়াকে মুক্তি পেতে হলে আদালতের মাধ্যমেই পেতে হবে এবং সেটি আইনানুগ প্রক্রিয়ায় হতে হবে। স্থানীয় সরকার মন্ত্রী তাজুল ইসলাম গত শনিবার ময়মনসিংহের ভালুকায় এক অনুষ্ঠানে বলেছেন, ‘বিএনপি চেয়ারপারসনের মুক্তি চেয়ে প্যারোলের আবেদন করলে প্রধানমন্ত্রী শেখ হাসিনা এ বিষয়ে আন্তরিক থাকবেন।’
আওয়ামী লীগের যুগ্ম সাধারণ সম্পাদক মাহবুবউল আলম হানিফ কালের কণ্ঠকে বলেন, খালেদা জিয়ার মুক্তির জন্য দুটি পথ খোলা আছে। একটি হলো তাঁকে আইনি প্রক্রিয়ায় লড়াই করে জামিন নিতে হবে। অন্যটি হলো প্যারোলের জন্য সরকারের কাছে আবেদন করতে হবে।
বঙ্গবন্ধু শেখ মুজিব মেডিক্যাল বিশ্ববিদ্যালয় হাসপাতালে চিকিৎসাধীন কারাবন্দি খালেদা জিয়ার শারীরিক অবস্থা গুরুতর বলে স্বজন ও বিএনপি নেতারা দাবি করছেন। তিনি একা চলাচল করতে পারেন না, সাহায্য ছাড়া খেতে পারেন না বলেও দাবি স্বজনদের। গত সপ্তাহে খালেদা জিয়ার সঙ্গে সাক্ষাতের দিন স্বজনদের পক্ষ থেকে তাঁর মুক্তির বিষয়টি ‘মানবিক’ দিক থেকে বিবেচনার জন্য বঙ্গবন্ধু মেডিক্যাল বিশ্ববিদ্যালয়ের উপাচার্য বরাবর আবেদন করা হয়েছে। কিন্তু সরকারের পক্ষ থেকে বলা হয়েছে, প্যারোলের জন্য এটি যথাযথ প্রক্রিয়া নয়।
বঙ্গবন্ধু শেখ মুজিবুর রহমানের জন্মশতবার্ষীকী উপলক্ষে চলতি বছর বিশেষ একটি সিরিজের আয়োজন করেছে বাংলাদেশ ক্রিকেট বোর্ড (বিসিবি)। টি-টোয়েন্টি ফরম্যাটে দুই ম্যাচের এই সিরিজে মুখোমুখি হবে এশিয়া একাদশ এবং বিশ্ব একাদশ। ম্যাচদুটি জমিয়ে তুলতে বিশ্বের সেরা সব তারকাদের আনার চেষ্টা করছে বিসিবি। যার মধ্যে আছেন ভারত অধিনায়ক বিরাট কোহলিও। এশিয়া একাদেশর হয়ে খেলতে চার ভারতীয় ক্রিকেটারের নাম শোনা যাচ্ছে।
ভারতের শীর্ষ গণমাধ্যম হিন্দুস্তান টাইমসের এক প্রতিবেদনে বলা হয়েছে, এশিয়া একাদশের হয়ে খেলতে বিরাট কোহলি, শিখর ধাওয়ান, কুলদ্বীপ যাদব ও মোহাম্মদ শামির নাম প্রস্তাব করেছে ভারতীয় ক্রিকেট কন্ট্রোল বোর্ড (বিসিসিআই)। দেশটির ক্রিকেট বোর্ডের এক সূত্রের বরাত দিয়ে হিন্দুস্তান টাইমস জানিয়েছে, প্রেসিডেন্ট সৌরভ গাঙ্গুলী বিসিবিকে এই চারজন ক্রিকেটারের নাম বিসিবিকে দিয়েছেন। দল তৈরি করার জন্য ক্রিকেটারদের নাম প্রয়োজন ছিল বিসিবির।
তবে মুজিববর্ষের আয়োজনে অংশগ্রহণকারী ক্রিকেটারদের নাম নিয়ে এখনই কিছু বলতে রাজী নয় বিসিবি। আনুষ্ঠানিক চুক্তির পর ম্যাচের আগে আগে এই বিষয়ে সমস্ত তথ্য প্রকাশ করা হবে- এটাই বিসিবির বক্তব্য। আগামী ২১ এবং ২২ মার্চ দুটি টি-টোয়েন্টি অনুষ্ঠিত হওয়ার কথা রয়েছে। এই দুটি ম্যাচের সঙ্গে আরেকটি ম্যাচ জুড়ে ভারতের আহমেদাবাদের সরদার প্যাটেল স্টেডিয়ামের উদ্বোধন করার একটা গুঞ্জন শোনা গিয়েছিল। কিন্তু শেষ পর্যন্ত সেটি আর বেশিদূর এগোয়নি।