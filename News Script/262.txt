<source>jugantor</source>


আগামী সপ্তাহে ভারত সফরে এসে প্রধানমন্ত্রী নরেন্দ্র মোদির সঙ্গে দেশটিতে ধর্মীয় স্বাধীনতার বিষয়ে আলোচনা করবেন মার্কিন প্রেসিডেন্ট ডোনাল্ড ট্রাম্প।
এছাড়া সম্প্রতি পাস হওয়া সংশোধিত নাগরিকত্ব আইন (সিএএ) ও বিতর্কিত জাতীয় নাগরিক তালিকা (এনআরসি) নিয়েও কথা বলবেন তিনি।
শুক্রবার হোয়াইট হাউসের এক সিনিয়র কর্মকর্তা এই তথ্য জানিয়েছেন বলে ভারতীয় সংবাদমাধ্যম এনডিটিভির খবরে বলা হয়েছে।
মার্কিন প্রেসিডেন্ট ডোনাল্ড ট্রাম্প সিএএ বা এনআরসি নিয়ে নরেন্দ্র মোদির সঙ্গে কথা বলবেন কিনা এমন প্রশ্নের জবাবে একথা জানান মার্কিন ওই কর্মকর্তা।
তিনি বলেন, প্রেসিডেন্ট ট্রাম্প গণতন্ত্র ও ধর্মীয় স্বাধীনতা প্রসঙ্গে ভারতীয় ঐতিহ্যের প্রসঙ্গ তুলে নিজের একান্ত মতামত জানাবেন। তিনি যেসব বিষয়ে কথা বলবেন তার মধ্যে ধর্মীয় স্বাধীনতার প্রসঙ্গটিও রয়েছে। এ বিষয়েও ভারতের প্রধানমন্ত্রী মোদির সঙ্গে কথা বলবেন তিনি, যা অত্যন্ত গুরুত্বপূর্ণ।
কনফারেন্স কলের মাধ্যমে অনুষ্ঠিত সাংবাদিক সম্মেলন হোয়াইট হাউসের ওই উচ্চপদস্থ কর্মকর্তা বলেন, ভারতের গণতান্ত্রিক ঐতিহ্য এবং সার্বভৌম প্রতিষ্ঠানের প্রতি আমাদের শ্রদ্ধা রয়েছে এবং আমরা ভারতকে এই ঐতিহ্য ধরে রাখতে উৎসাহিত করব।
সিএএ এবং এনআরসি নিয়ে ভারতজুড়ে যে বিক্ষোভ চলছে সে বিষয়েও সম্পূর্ণ যুক্তরাষ্ট্র অবগত এবং তা নিয়ে আমরা যথেষ্ট উদ্বিগ্নও।
তিনি আরও বলেন, আমার ধারণা প্রেসিডেন্ট ট্রাম্প প্রধানমন্ত্রী মোদির সঙ্গে বৈঠকের সময় এ বিষয়গুলো নিয়ে কথা বলবেন এবং একথাও মনে করিয়ে দেবেন যে গোটা বিশ্ব চায় ভারত তার গণতান্ত্রিক ঐতিহ্য বজায় রেখে ধর্মীয় সংখ্যালঘুদের প্রতি শ্রদ্ধা রেখে চলুক।
উপমুখ্যমন্ত্রী একসময় রাজধানীর বেশকিছু বিদ্যালয়ে পরীক্ষামূলকভাবে ‘হ্যাপিনেস ক্লাস’ বা ‘আনন্দের সঙ্গে পাঠ’ চালু করেন। এই পাঠক্রমে ছাত্রছাত্রীদের নিয়মিত ৪০ মিনিট ধরে ধ্যান, অন্যান্য ব্যায়াম ও খেলাধুলা করতে হয়।
আর সেই ব্যবস্থাই নিজের চোখে দেখতে চান ট্রাম্পপত্নি। সেখানেই দিল্লি সরকারের মুখ্যমন্ত্রী আমন্ত্রণ না পাওয়ায় প্রশ্ন উঠতে শুরু করেছে।
এদিকে এনডিটিভি জানিয়েছে, মেলানিয়া ট্রাম্পকে দিল্লির স্কুল পরিদর্শনের জন্যে দিল্লির মুখ্যমন্ত্রী অরবিন্দ কেজরিওয়াল আমন্ত্রণ জানাননি বলে আম আদমি পার্টির তরফে জানানো হয়েছে।
আপের দলীয় সূত্র জানিয়েছে, অরবিন্দ কেজরিওয়াল এবং মণীশ সিসোদিয়া কেন্দ্রীয় সরকারের এই কর্মসূচি থেকে সরে আসতে চাচ্ছে।
দিল্লি নির্বাচনের সময় বিজেপি প্রচার করেছিল, কেজরিওয়াল রাজত্বে সেখানকার সরকারি স্কুলের অবস্থা খুবই খারাপ। অথচ সেই স্কুলেই আবার মার্কিন ফার্স্ট লেডিকে নিয়ে যেতে চাইছে কেন্দ্রীয় সরকার। তাতেই ঘোর আপত্তি জানিয়েছেন দিল্লির মুখ্যমন্ত্রী অরবিন্দ কেজরিওয়াল।