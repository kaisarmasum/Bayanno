<source>jugantor</source>


আগস্ট, ২০১৭ তে প্রকল্পের এক্সপার্ট কমিটির দ্বিতীয় সভায় সিদ্ধান্ত হয় যে– বুয়েট, সাস্ট, ঢাবি, ইউআইইউ এর সিএসই বিভাগের সম্মানীয় শিক্ষকবৃন্দ এবং ঢাবি, জাবি এর ভাষাতত্ত্ব বিভাগের ভাষা-বিশেষজ্ঞবৃন্দ নিয়ে ১৭ সদস্যের একটি কমিটি গঠিত হবে, যেই কমিটি টিওআর প্রস্তুত করবে।
কিন্তু, তার দৃশ্যমান অগ্রগতির অভাবে সেপ্টেম্বর, ২০১৭-তে অনুষ্ঠিত পিএসসি সভায় সিদ্ধান্ত গৃহীত হয় যে বুয়েট, সিএসই বিভাগ এই টিওআর প্রস্তুত করবে। উল্লেখ্য যে পিএসসি সভায় সভাপতিত্ব করেন আইসিটি বিভাগের সচিব মহোদয় এবং এর সঙ্গেও বুয়েটের প্রাতিষ্ঠানিক সম্পর্ক নেই। প্রতিবেদনে প্রশ্ন করা হয়েছে: “কারিগরি বা টেকনিক্যাল কনসাল্টেন্ট এবং মূল্যায়ন কমিটি” দুটিতেই কেন বুয়েটকে কাজ দেয়া হয়েছে। উপরেই বলা হয়েছে যে, টেন্ডার মূল্যায়ন কমিটি সম্পূর্ণ পৃথক, যেখানে প্রাতিষ্ঠানিকভাবে বুয়েটের সম্পৃক্ততা নেই। কিছু কম্পোনেন্টের ক্ষেত্রে সফটওয়্যার তৈরির পর শেষ ধাপে টেস্টিং এর দায়িত্ব বুয়েটকে দেয়া হয়েছে মাত্র।এ ধরনের কাজের টেস্টিং এর জন্য স্বতন্ত্র, বৈচিত্র্যময় (independent diversified) টেস্ট ডেটাসেট প্রয়োজন এবং প্রিসিশন, রিকল প্রভৃতি মেট্রিক নির্ণয় করতে হয়, যা মেশিন লার্নিং এ কাজের অভিজ্ঞতাসম্পন্ন টিম দিয়ে করানো অপরিহার্য।উল্লেখ্য, সরকারি প্রজেক্টে টেকনিক্যাল স্পেসিফিকেশন এবং টেস্টিং একই পরামর্শক (কনসালট্যান্ট) কর্তৃক করানো খুবই সাধারণ চর্চা – এক্ষেত্রে যা সিপিটিইউ কর্তৃক অনুমোদিতও হয়েছে। এখানে কোনো conflict of interest হচ্ছে কিনা, প্রতিবেদকের মধ্যে সে প্রশ্ন থাকলে তিনি কোনো "নাম প্রকাশে ইচ্ছুক" প্রকিউরমেন্ট বিশেষজ্ঞের মত অথবা সিপিটিইউ-এর মতামত নিয়ে প্রকাশ করতে পারতেন। এছাড়াও প্রতিবেদনটিতে বেশ আপত্তিকরভাবে মন্তব্য করা হয়েছে যে- “বুয়েটের এই প্রজেক্টের মূল বিষয়ের (ন্যাচারাল ল্যাঙ্গুয়েজ প্রসেসিংয়ে) অভিজ্ঞতা অতি সীমিত”। অথচ ন্যাচারাল ল্যাঙ্গুয়েজ প্রসেসিং এর মূল বিষয় অর্থাৎ সার্বিকভাবে মেশিন-লার্নিং সংক্রান্ত গবেষণা কার্যে বুয়েটের অভিজ্ঞতা নিয়ে আলোচ্য প্রতিবেদক কোন অনুসন্ধান করেননি বলেই মনে হয়।সিএসই, বুয়েট এর যে শিক্ষকবৃন্দ (৬ জন) এই প্রজেক্টে যুক্ত আছেন তাঁদের মেশিন লার্নিং সংক্রান্ত পাবলিশড পেপারের সংখ্যা ৮০-রও অধিক, যার প্রায় সবই উচ্চ ইমপ্যাক্ট ফ্যাক্টরের জার্নাল এবং বিখ্যাত কনফারেন্সে প্রসিডিংসে প্রকাশিত। তাছাড়া মাইক্রোসফটে সাত বছরেরও বেশি সময় কাজ করার অভিজ্ঞতাসম্পন্ন (যে অভিজ্ঞতা এদেশে বিরল) শিক্ষকও এই প্রজেক্টে যুক্ত আছেন।
প্রকল্পের বাজেট সম্পর্কে:
প্রতিবেদনটিতে অভ্র, নিকষ বাংলা, অঙ্কুর, গুগল ইত্যাদি কর্তৃক দেয়া ফ্রি সার্ভিসের সঙ্গে ‘স্পেল অ্যান্ড গ্রামার চেকার’ নামক কম্পোনেন্টটিকে তুলনা করে বলা হয়েছে- “প্রায় একই জিনিস তৈরি করার জন্য নেয়া হচ্ছে সাড়ে ৫ কোটি টাকার চেয়েও বেশি” – যেই বক্তব্যটি প্রতিবেদকের আধুনিক মেশিন লার্নিং ভিত্তিক টেকনিক সম্পর্কে অজ্ঞতার পরিচায়ক।
‘স্পেল অ্যান্ড গ্রামার চেকার’ কম্পোনেন্টসহ যেকোনো মেশিন লার্নিং ভিত্তিক সফটওয়্যার ডেভেলপমেন্টের মূলত দুইটি পর্যায় আছে। প্রথমটি হল ডাটাসেট ডেভেলপ করা এবং দ্বিতীয়টি হল ডাটাসেট দিয়ে কোনো উপযুক্ত মডেলকে ট্রেইন করা। আধুনিক মেশিন লার্নিং ভিত্তিক প্রজেক্টগুলোর সফলতা বা ব্যর্থতা অনেকাংশে নির্ভর করে প্রথম পর্যায়ে ডেভেলপ করা ডাটাসেটের উৎকর্ষতার ওপরে।