নয়াদিল্লিতে কাল শুরু হয়েছে এশিয়ান কুস্তি চ্যাম্পিয়নশিপ। চীনের কুস্তিগিররা এ প্রতিযোগিতায় অংশ নিতে পারেননি। ভারতীয় কুস্তি ফেডারেশনের কর্মকর্তারা অফিশিয়াল সংবাদমাধ্যমকে জানান, করোনাভাইরাস–আশঙ্কায় চীনের কুস্তিগিরদের ভিসা দেয়নি ভারত।বিশ্বজুড়ে চলছে করোনাভাইরাস–আতঙ্ক। চীনের উহান থেকে এ ভাইরাস ছড়িয়েছে বলে মনে করছেন বিশেষজ্ঞরা। দেশটিতে এ ভাইরাসে আক্রান্ত হয়ে মৃত্যুর সংখ্যা দুই হাজার ছুঁই ছুঁই। সংক্রমিত হয়েছেন ৭৪ হাজারের বেশি মানুষ। গুজব উঠেছে, করোনাভাইরাসে আক্রান্ত হয়ে মারা যাওয়া প্রায় দশ হাজার লাশ গায়েব করে দিয়েছে দেশটি; যদিও চীন অস্বীকার করেছে খবরটা। চীনের বাইরে ২৪টি দেশে আক্রান্ত হয়েছেন শতাধিক মানুষ। সাবধানতা থেকেই চীনের নাগরিকদের ই-ভিসা দিচ্ছে না ভারতের সরকার।ভারতীয় কুস্তি ফেডারেশনের সহকারী সচিব বিনোদ তোমার বলেন, ‘ওরা (চীনের কুস্তিগির) আসছে না। করোনাভাইরাস মহামারি হয়ে ছড়িয়ে পড়ার কারণে অবশ্যই স্বাস্থ্যগত ঝুঁকি থেকে যায়।’ আন্তর্জাতিক কুস্তি ফেডারেশনের ওয়েবসাইটে চীনা ফেডারেশনের এক মুখপাত্র এ নিয়ে বলেন, ‘কুস্তিগিররা (ভারতে) যেতে না পারায় অবশ্যই মনোক্ষুণ্ণ হয়েছে।’ভারতের ক্রীড়ামন্ত্রী কিরেন রিজিজু জানান, ভিসা না দেওয়ার সিদ্ধান্ত বর্তমান অবস্থার পরিপ্রেক্ষিতেই নেওয়া হয়েছে। যেহেতু স্বাস্থ্যগত সমস্যা রয়েছে। তিনি বলেন, ‘অলিম্পিক সনদ অনুযায়ী আমরা কোনো দেশের নাগরিকের ভিসা দিতে অস্বীকৃতি জানাতে পারি না। খেলাধুলা থেকে রাজনীতিটা আমরা দূরে সরিয়ে রাখার চেষ্টা করি। তবে স্বাস্থ্য কিংবা অন্য কোনো কৌশলগত সমস্যা থাকলে ভিন্ন ব্যবস্থা নিতেই হয়।’এশিয়ান কুস্তি চ্যাম্পিয়নশিপে চীনের ৪০ সদস্যের দলের অংশ নেওয়ার কথা ছিল। তবে চীনের কুস্তি ফেডারেশন (সিডব্লিএ) লিখিতভাবে ভারতীয় কুস্তি ফেডারেশনকে (ডব্লিউএফআই) জানিয়েছিল, ৩০ জন কুস্তিগির ও বাকি ১০ জন সাপোর্ট স্টাফকে সংক্রমণ থেকে দূরে রাখতে আলাদা রাখা হয়েছিল। তাঁরা করোনাভাইরাসে সংক্রমিত হননি।প্রকল্প–সংশ্লিষ্ট ব্যক্তিরা জানান, সেতুর ৪২টি খুঁটির মধ্যে ৩৮টি খুঁটি বসানো হয়েছে। বাকি ৪টি খুঁটির কাজ চলছে। এর মধ্যে ১০ ও ১১ নম্বর খুঁটির নির্মাণকাজ প্রায় শেষ। প্রকৌশলী হুমায়ুন কবির বলেন, এর আগে গত ১১ ফেব্রুয়ারি ২৪তম স্প্যানটি বসানো হয়। প্রতি মাসে তিনটি করে স্প্যান বসিয়ে আগামী জুলাই মাসের মধ্যে ৪১টি স্প্যানের সব কটিই বসানো সম্ভব হবে বলে আশাবাদ ব্যক্ত করেন তিনি। চলতি ফেব্রুয়ারি মাসে আরও একটি স্প্যান বসানোর পরিকল্পনা রয়েছে বলে জানান তিনি।পদ্মা সেতুর মূল অংশ নির্মাণ করছে চীনের চায়না মেজর ব্রিজ ইঞ্জিনিয়ারিং করপোরেশন। নদী শাসনের কাজ করছে চীনের সিনোহাইড্রো করপোরেশন। দুটি সংযোগ সড়ক ও অবকাঠামো নির্মাণ করেছে বাংলাদেশের আবদুল মোনেম লিমিটেড। এ পর্যন্ত মূল সেতুর কাজ হয়েছে প্রায় ৮৬ শতাংশ। আর সেতুর সার্বিক অগ্রগতি প্রায় ৭৭ শতাংশ।