<source>kalerkantho</source>
পেঁয়াজের মূল্যবৃদ্ধিতে দেশে যখন চাহিদা বেড়েই চলেছে, এ অবস্থায় বিদেশ থেকে জাহাজে করে চট্টগ্রাম বন্দরে এসে পৌঁছাচ্ছে পেঁয়াজ। সম্প্রতি চট্টগ্রামে ১৯৮ টন পেঁয়াজ এসে পৌঁছেছে। এরমধ্যে চীন ও মিসর থেকে আনা ১১৪ টন পেঁয়াজ চট্টগ্রাম বন্দরে খালাস হয়েছে। এছাড়া মিয়ানমার থেকে ৮৪ টন পেঁয়াজ এসে পৌঁছেছে চট্টগ্রামের খাতুনগঞ্জের বিভিন্ন আড়তে।
শনিবার চট্টগ্রামের বাজারে চীন, মিসর ও মিয়ানমারের পেঁয়াজ পৌঁছেছে বলে জানিয়েছেন চট্টগ্রাম বন্দর কর্তৃপক্ষ ও খাতুনগঞ্জের পেঁয়াজের পাইকারি ব্যবসায়ীরা। এর আগে বৃহস্পতিবার পর্যন্ত চট্টগ্রাম বন্দর দিয়ে পেঁয়াজ আসে পাঁচ হাজার ৯৪৭ টন। শুক্রবার আরও ৮০ টন পেঁয়াজ ছাড় হয়।
চট্টগ্রাম বন্দরে শনিবার মিসর থেকে আনা ৫৮ টন এবং চীন থেকে আনা ৫৬ টন পেঁয়াজ খালাস হয়েছে বলে নিশ্চিত করেছেন চট্টগ্রাম সামুদ্রিক বন্দরের উদ্ভিদ সঙ্গনিরোধ কর্তৃপক্ষের উপ-পরিচালক আসাদুজ্জামান বুলবুল।
পরিসংখ্যানে দেখা যায়, গত ২৯ সেপ্টেম্বর থেকে শনিবার পর্যন্ত মোট ছয় হাজার ১৪১ টন পেঁয়াজ চট্টগ্রাম বন্দর থেকে ছাড় করা হয়েছে। এ সময়ের মধ্যে পেঁয়াজ আনতে আমদানি অনুমতিপত্র (আইপি) নেওয়া হয়েছে ৭১ হাজার ৮০২ টনের।
এরপর গত কয়েক দিনে আরও পাঁচ হাজার ৬৪০ টন পেঁয়াজ আমদানির অনুমতিপত্র খোলা হয়েছে বলে জানান তিনি।বিশ্বব্যাংকের সহজ ব্যবসা সূচকে গত এক বছর সবচেয়ে বেশি উন্নতি করা শীর্ষ ১০ দেশের মধ্যে রয়েছে চীন ও ভারত। যুক্তরাষ্ট্র ও চীনের মধ্যে চলমান তিক্ত বাণিজ্যযুদ্ধের মাঝে যুক্তরাষ্ট্রের পক্ষ থেকে দাবি করা হয় চীনকে মেধাস্বত্ব আইনের সংস্কারের পাশাপাশি ব্যবসায়ীদের জন্য দ্বার আরো খুলে দিতে হবে। ফলে গত কয়েক বছর যাবৎই ব্যবসা সহজীকরণে নীতিগত সংস্কার করে যাচ্ছে চীন সরকার। এতে টানা দ্বিতীয়বারের মতো এ বছর দেশটি সবচেয়ে উন্নতি করা ১০ দেশের মধ্যে রয়েছে।
গতকাল বৃহস্পতিবার বিশ্বজুড়ে ‘ইজ অব ডুয়িং বিজনেস রিপোর্টে ২০২০’ প্রকাশ করে বিশ্বব্যাংক। এতে দেখা যায়, এ বছর চীন ১৫ ধাপ এগিয়ে ৩১তম স্থানে উঠে এসেছে।
বিশ্বব্যাংকের প্রেসিডেন্ট ডেভিড মলপাস বলেন, উদ্যোক্তারা যেসব বাধার মুখে পড়ে সেগুলো সরাতে হবে। এতে কর্মসংস্থান বাড়বে, রাজস্ব বাড়বে এবং মানুষের আয়ও বাড়বে। বিশ্বজুড়ে দারিদ্র্য দূরীকরণ ও জীবনমানের উন্নয়নে এ সবই প্রয়োজন।
এ বছর টানা তৃতীয়বারের মতো সবচেয়ে উন্নতিকারী শীর্ষ ১০ দেশের মধ্যে রয়েছে ভারত। দেশটি ১৪ ধাপ এগিয়ে বৈশ্বিক তালিকায় ৬৩তম অবস্থানে এসেছে। গত এক বছরে ব্যাবসায়িক পরিবেশে উন্নতিকারী শীর্ষ ১০ দেশের মধ্যে আরো রয়েছে সৌদি আরব, জর্দান, টোগো, বাহরাইন, তাজিকিস্তান, পাকিস্তান, কুয়েত এবং নাইজেরিয়া।
বরাবরের মতো এ বছরও বৈশ্বিক তালিকায় শীর্ষস্থানে রয়েছে নিউজিল্যান্ড। দ্বিতীয় ও তৃতীয় অবস্থানে সিঙ্গাপুর ও হংকং। চতুর্থ ডেনমার্ক, পঞ্চম দক্ষিণ কোরিয়া, ষষ্ঠ যুক্তরাষ্ট্র, সপ্তম জর্জিয়া, অষ্টম যুক্তরাজ্য, নবম নরওয়ে এবং দশম স্থানে রয়েছে সুইডেন।
১০টি মানদণ্ডের ওপর ভিত্তি করে বিশ্বের ১৯০ দেশের ওপর এ জরিপ পরিচালনা করেছে বিশ্বব্যাংক। এগুলো হলো ব্যবসা শুরুর অনুমোদন, ভবন নির্মাণের অনুমতি, বিদ্যুৎ সংযোগ, সম্পত্তি নিবন্ধন, ঋণপ্রাপ্তি, ক্ষুদ্র বিনিয়োগকারীদের সুরক্ষা, কর প্রদান, বৈদেশিক বাণিজ্য, চুক্তির বাস্তবায়ন ও দেউলিয়া ঘোষণার প্রক্রিয়া। এ বছর বাংলাদেশ ৮ ধাপ এগিয়ে ১৬৮তম অবস্থানে এসেছে। গতবার যা ছিল ১৭৬তম।
দক্ষিণ এশিয়ার দেশগুলোর মধ্যে বাংলাদেশ শুধু আফগানিস্তানের চেয়ে এগিয়ে আছে। আফগানিস্তানের অবস্থান ১৭৩তম।