<source>kalerkantho</source>
‘মেসেঞ্জার কিডস’ অ্যাপ ব্যবহারকারী শিশুদের বিনিময় করা বার্তা, ছবি ও ভিডিও স্বয়ংক্রিয়ভাবে দেখতে পারবেন অভিভাবকরা। কার সঙ্গে কখন বার্তা বা ছবি বিনিময় করেছে তাও জানা যাবে। এ জন্য ‘মেসেঞ্জার কিডস’ অ্যাপে নতুন টুল চালু করেছে ফেসবুক। ১৩ বছরের কম বয়সী শিশুদের জন্য তৈরি অ্যাপটিতে অভিভাবকদের নিয়ন্ত্রণ বাড়াতেই এ উদ্যোগ। টুলটির সাহায্যে অবাঞ্ছিত পোস্ট মুছে ফেলার পাশাপাশি প্রয়োজনে সেগুলোর বিষয়ে ফেসবুকের কাছে অভিযোগও করা যাবে। আইওএস এবং অ্যানড্রয়েড অপারেটিং সিস্টেমে চলা ডিভাইসে এ সুযোগ মিলবে। উল্লেখ্য, ‘মেসেঞ্জার কিডস’ অ্যাপটি মূলত ‘মেসেঞ্জার’-এর শিশুতোষ সংস্করণ। অ্যাপটিতে বেশ কঠোরভাবে অভিভাবকদের নিয়ন্ত্রণ ব্যবস্থা যুক্ত করা হয়েছে। আর তাই অ্যাপটি ডাউনলোড করলেই সরাসরি ব্যবহার করা যায় না। শুধু অভিভাবকদের ফেসবুক অ্যাকাউন্টের লিংক যুক্ত করে ব্যবহার করতে হয় অ্যাপটি। ফলে শিশুদের অনলাইন কার্যক্রমের ওপর নজর রাখার সুযোগ মিলে থাকে।
খাগড়াছড়িতে বঙ্গবন্ধু আবাসন প্রকল্পের অধীনে সুবিধাবঞ্চিতদের মাঝে ৩৪টি ঘর হস্তান্তর করা হয়েছে। স্থানীয় সরকার, পল্লী উন্নয়ন ও সমবায়মন্ত্রী মো. তাজুল ইসলাম ঘরের চাবি হস্তান্তর করেন। বৃহস্পতিবার জেলা সদরের কুমিল্লাটিলা এলাকায় অনুষ্ঠানে অতিথি ছিলেন শরণার্থী বিষয়ক টাস্কফোর্স চেয়ারম্যান কুজেন্দ্র লাল ত্রিপুরা এমপি, স্থানীয় সরকার সচিব হেলাল উদ্দিন, সেনাবাহিনীর খাগড়াছড়ি রিজিয়ন কমান্ডার ব্রিগেডিয়ার জেনারেল মো. ফয়জুর রহমান ও পৌরসভার মেয়র রফিকুল আলম।
এ ছাড়া স্থানীয় সরকার মন্ত্রী তাজুল ইসলাম খাগড়াছড়ি কেন্দ্রীয় কবরস্থানের সীমানা প্রাচীর উন্নয়ন প্রকল্পসহ কয়েকটি প্রকল্পের উদ্বোধন করেন।
কভিড-১৯ বা নভেল করোনাভাইরাসের ঝুঁকির মুখে অস্থিরতার আড়ালে দেশে দিনে প্রায় পাঁচ হাজার মানুষ আক্রান্ত হচ্ছে শীতজনিত নানা রোগে। সব মিলিয়ে ১০৮ দিনে আক্রান্তের সংখ্যা ছাড়িয়েছে পাঁচ লাখ ২১ হাজার ৩৮৪। মারা গেছে ৬১ জন।
২০১৫ সাল থেকে সরকারি পরিসংখ্যান অনুসারে দেখা যায়, এর আগে সর্বোচ্চ আক্রান্ত ছিল ২০১৭-১৮ সালে এক লাখ ১৪ হাজার ৬৭ জন। মৌসুমের ওই পাঁচ মাসে মৃত্যু হয়েছিল ২০ জনের। আর ২০১৫ থেকে গত বছর পর্যন্ত মোট আক্রান্ত হয় তিন লাখ ৬৭ হাজার ৫৫৯ জন এবং এই চার বছরে মৃত্যু হয় মোট ৮০ জনের। সেই হিসাব ধরে বিশেষজ্ঞরা বলছেন, এবারের মতো এক মৌসুমে এত আক্রান্ত এর আগে কাছাকাছি সময়ে দেখা যায়নি। এ ক্ষেত্রে আবহাওয়ার বিরূপ আচরণ, তাপমাত্রার অস্বাভাবিক তারতম্য ও মানুষের অসচেতনতাকে দায়ী করছেন বিশেষজ্ঞরা।
তবে একই সঙ্গে রোগের জটিলতা ও ব্যবস্থাপনাগত দুর্বলতাকেও দায়ী করছে কেউ কেউ। সরকারি তথ্য অনুসারেই এই মৌসুমি রোগে আক্রান্তের সংখ্যা চার বছরের যোগফলের দ্বিগুণেরও বেশি। আবার মৃত্যুহারও যেকোনো বছরের চেয়ে বেশি।