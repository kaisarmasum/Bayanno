<source>news24</source>

ঝালকাঠিতে ২০০৫ সালে আলোচিত জেএমবির সিরিজ বোমা হামলার ঘটনার দীর্ঘ সাড়ে ১৪ বছর পর দুইজনকে যাবজ্জীবন কারাদণ্ড দিয়েছেন আদালত। বুধবার দুপুরে ঝালকাঠির বিশেষ ট্রাইব্যুনাল-২ আদালতের বিচারক শেখ. মো. তোফায়েল হাসান এ রায় দেন।

দণ্ডপ্রাপ্তরা হলেন ঝালকাঠির বিকনা গ্রামের মো. ইউনুস মল্লিকের ছেলে মো. জিয়াউর রহমান এবং বৈদারাপুর গ্রামের মোশাররফ হোসেনের ছেলে ফরিদ হোসেন। রায় ঘোষণার সময় দুই আসামি আদালতে উপস্থিত ছিলেন।

অতিরিক্ত সরকারি কৌঁসুলি আসম মোস্তাফিজুর রহমান মনু মামলার বিবরণে জানান, ২০০৫ সালের ১৭ আগস্ট সকাল ১১টা ৩০ মিনিটে পর পর পাঁচটি বোমার বিস্ফোরণে কেঁপে ওঠে ঝালকাঠি শহর। একই সময় বোমার বিস্ফোরণ ঘটে ঝালকাঠি জেলা জজ আদালত চত্বর, জেলা প্রশাসক কার্যালয়, আইনজীবী সমিতি, সদর উপজেলা পরিষদ চত্বর ও বিকনা টেম্পোস্ট্যান্ডে। এ ঘটনায় ঝালকাঠি থানার তৎকালীন ওসি মো. সোহরাব আলী বাদী হয়ে বিস্ফোরকদ্রব্য আইনে একটি মামলা  করেন। মামলায় আহত অবস্থায় আটক ফরিদ হোসেনকে গ্রেপ্তার দেখানো হয়।

রাষ্ট্রপক্ষে মামলা পরিচালনা করেন অতিরিক্ত পাবলিক প্রসিকিউটর আসম মোস্তাফিজুর রহমান মনু এবং আসামিপক্ষে ছিলেন অ্যাডভোকেট নাসির উদ্দিন কবীর। ১৭ আগস্ট বোমা হামলার ঘটনার আড়াই মাস পর ১৪ নভেম্বর জেএমবির আত্মঘাতী বোমা হামলায় ঝালকাঠির দুই বিচারক সোহেল আহমেদ ও জগন্নাথ পাঁড়ে নিহত হন।

এ মামলায় ঝালকাঠির আদালতেই জেএমবি প্রধান শায়খ আবদুর রহমানসহ সাত শীর্ষ জঙ্গির ফাঁসির আদেশ হয়। ২০০৭ সালের ২১ মার্চ দেশের বিভিন্ন কারাগারে ফাঁসির রায় কার্যকর করা হয়। এর প্রতিশোধ নিতে জেএমবি ২০০৭ সালের ১১ এপ্রিল মামলা পরিচালনাকারী তৎকালীন পিপি হায়দার হুসাইনকে গুলি করে হত্যা করে। আজকে রায় ঘোষণা উপলক্ষে আদালত চত্বর ও  আশপাশের এলাকায় নিরাপত্তা জোরদার করা হয়।

হাওরের উপর দিয়ে ১২ কিলোমিটির উড়াল সড়ক নির্মাণ করা হবে বলে জানিয়েছেন পরিকল্পনামন্ত্রী এমএ মান্নান। এতে পাঁচ থেকে ছয় হাজার কোটি টাকা ব্যয় হবে।
বৃহস্পতিবার দুপুরে সুনামগঞ্জ রিপোর্টার্স ইউনিটির নবনির্মিত কার্যালয় উদ্বোধন উপলক্ষে আলোচনা সভায় মন্ত্রী বলেন, হাওরের উপর দিয়ে ১২ কিলোমিটির উড়াল সড়ক নির্মাণ করা হবে। এর মাধ্যমে নেত্রকোনার সঙ্গে সড়ক যোগাযোগ স্থাপনের জন্য স্থানীয় সরকার মন্ত্রণালয়ে প্রকল্প প্রস্তাব পাঠানো হয়েছে।
‘এতে পাঁচ থেকে ছয় হাজার কোটি টাকা ব্যয় হবে। এছাড়া ছাতক থেকে মোহনগঞ্জ পর্যন্ত রেল সংযোগ স্থাপনের বিষয়টি প্রক্রিয়াধীন রয়েছে।