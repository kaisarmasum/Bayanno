<source>kalerkantho</source>
সায়েন্স ফিকশন নিয়ে কলকাতায় কাজ হয় না বললেই চলে। ডিসেম্বরে মুক্তি পেয়েছিল 'প্রোফেসর শঙ্কু ও এল ডোরাডো'। এবার টালিগঞ্জ বৈজ্ঞানিক কল্পকাহিনি নিয়ে আসছে 'দিন রাত্রির গল্প'। জ্যোতির্বিজ্ঞান ও  সাসপেন্স থ্রিলারের ককটেল রয়েছে ছবিতে।  
বিড়লা প্ল্যানেটোরিয়ামে ১২ ফেব্রুয়ারি অবমুক্ত হয়েছে ছবির ট্রেলার। অনুষ্ঠানে উপস্থিত ছিলেন পরিচালক প্রসেনজিৎ চৌধুরী, প্রদীপ মুখোপাধ্যায়, রায়তী ভট্টাচার্য, রুমকি চট্টোপাধ্যায়, সুপ্রীতি চৌধুরী-সহ ছবির কলাকুশলীরা। 
কম বাজেটের বাংলা ছবিতে সায়েন্স ফিকশন নিয়ে কাজ করা বেশ কঠিন। স্বল্প বাজেটেও স্বপ্ন বুনেছেন পেশায় চিকিত্সক প্রসেনজিত্ চৌধুরী। তাঁর কথায়,''প্রথম কোনও বাংলা ছবিতে মহাকাশ নিয়ে কাজ হয়েছে।'' জিনিউজ
বেশ কিছুদিন ধরে বন্ধ থাকার পর নতুন করে শুরু হওয়া মালয়েশিয়ায় মানবপাচারের একটি নৌকা ডুবে ১৫ জনের সলিলসমাধি ঘটেছে। কাঠের তৈরি ইঞ্জিনচালিত ছোট আকারের নৌকাটিতে ১৩৮ জন যাত্রী ছিল বলে জানিয়েছে উদ্ধারপ্রাপ্ত লোকজন। যাত্রীদের প্রায় সবাই রোহিঙ্গা এবং তাদের বেশির ভাগই নারী ও শিশু। নৌকার ৭২ যাত্রীকে জীবিত উদ্ধার করা হয়েছে। অর্ধশত নিখোঁজ রয়েছে বলে জানা গেছে। জীবিত উদ্ধার পাওয়া ব্যক্তিদের মধ্যে চার দালালও রয়েছেন, যাঁদের দুজন বাংলাদেশি। গতকাল মঙ্গলবার ভোরে কক্সবাজারের সেন্ট মার্টিন্সের ছেঁড়াদ্বীপের পাশে সাগরের ‘মগঘোলা’ নামক এলাকায় ঘটেছে এ মর্মান্তিক নৌকাডুবি। স্থানীয় সূত্রে জানা গেছে, টেকনাফ উপকূলের বাহারছড়া এলাকা থেকে নৌকাটি যাত্রা করেছিল। মালয়েশিয়ায় পাচারের উদ্দেশ্যে রোহিঙ্গাবোঝাই আরো দুটি নৌকা ওই নৌকাটির সঙ্গে প্রায় একই সময়ে রওনা দেয়। ওই দুটি নৌকার হদিস জানা যায়নি।
বাংলাদেশ নৌবাহিনীর সেন্ট মার্টিন্স দ্বীপের ভারপ্রাপ্ত কর্মকর্তা লেফটেন্যান্ট কমান্ডার এস এম জাহিদুল ইসলাম কালের কণ্ঠকে বলেন, ‘আমরা সকালে খবর পাওয়ামাত্রই সাগরের অকুস্থলে ছুটে যাই। সাথে সাথেই নৌবাহিনীর সদস্যরা উদ্ধারকাজ শুরু করে দেয়। কিছুক্ষণের মধ্যেই ডুবে যাওয়া নৌকাটি উদ্ধার করতে সক্ষম হই।’ তিনি জানান, নৌকার ভেতর থেকেই চার-পাঁচজনের মৃতদেহ উদ্ধার করা হয়। নিখোঁজদের সন্ধানকাজ অব্যাহত রয়েছে।