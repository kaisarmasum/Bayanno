ভূমি মন্ত্রণালয়ের সেবাদানকারী সব দপ্তর বা সংস্থাকে একই ছাদের নিচে এনে জনগণকে ‘এক জায়গায় সকল সেবা’ (One Stop Service) দেওয়া প্রধানমন্ত্রী শেখ হাসিনার নির্দেশনা। আর এ জন্য ঢাকার তেজগাঁও এলাকায় নির্মাণাধীন ‘ভূমি ভবন কমপ্লেক্স’ এ বছরের জুন মাস থেকে দাপ্তরিক কার্যক্রম শুরু করার জন্য প্রস্তুত হয়ে যাবে।
আজ বুধবার সকালে ভূমিমন্ত্রী সাইফুজ্জামান চৌধুরী তেজগাঁওয়ে ‘ভূমি ভবন কমপ্লেক্স’ নির্মাণকাজের অগ্রগতি পরিদর্শন করতে যান। সেখানে সংশ্লিষ্ট প্রকল্প পরিচালক ভূমিমন্ত্রীকে এ তথ্য জানান। এ সময় মুজিব বর্ষ উপলক্ষে বঙ্গবন্ধু শেখ মুজিবুর রহমানের স্মৃতির প্রতি শ্রদ্ধা জানিয়ে ভূমি ভবনে বঙ্গবন্ধুর ম্যুরাল স্থাপনের ঘোষণা দেন ভূমিমন্ত্রী।
ভূমি মন্ত্রণালয়ের সব সেবা দানকারী দপ্তর ও সংস্থা একই ছাদের নিচে ‘ওয়ান স্টপ সার্ভিস’ কার্যক্রম পরিচালনা করলে চলমান ডিজিটাল ভূমি সেবা কার্যক্রম আরও বেগবান হবে বলে মনে করেন ভূমিমন্ত্রী। ২০ তলা ভিত্তিবিশিষ্ট প্রায় ১০৬ কোটি টাকা ব্যয়ে নির্মাণাধীন ২টি বেসমেন্টসহ ১৩ তলা ভূমি ভবন কমপ্লেক্সে ৩১ হাজার বর্গমিটারের বেশি স্থান সংকুলান হবে। এতে ১৫০টি গাড়ি পার্কিংয়ের সুবিধাও থাকবে। এ ভবনে ভূমি রেকর্ড ও জরিপ অধিদপ্তর, ভূমি সংস্কার বোর্ড, ভূমি আপিল বোর্ড প্রভৃতি অফিস ছাড়াও ফুড ক্যাফে, প্রার্থনার স্থান, ব্যাংক ও বুথ প্রভৃতি স্থাপনের পরিকল্পনা রয়েছে। ভূমিমন্ত্রীর ভূমি ভবন কমপ্লেক্স নির্মাণ অগ্রগতি পরিদর্শনের সময় আরও উপস্থিত ছিলেন ভূমি রেকর্ড ও জরিপ অধিদপ্তরের মহাপরিচালক মো. তসলীমুল ইসলাম, ভূমি মন্ত্রণালয়ের অতিরিক্ত সচিব (উন্নয়ন) মো. আবদুল হকসহ সংশ্লিষ্ট প্রকল্প পরিচালক ও ঠিকাদারি প্রতিষ্ঠানের প্রধান। গণ পূর্ত অধিদপ্তর ও ভূমি রেকর্ড ও জরিপ অধিদপ্তরের যৌথ তত্ত্বাবধানে ভূমি ভবন কমপ্লেক্স নির্মিত হচ্ছে।
নতুন এ সড়ক নির্মাণের প্রকল্পে বিদেশে প্রশিক্ষণের খরচ ধরা হয়েছে ১ কোটি ৯৫ লাখ টাকা। কাগজে-কলমে প্রশিক্ষণ ব্যয় লেখা থাকলেও আদতে এটাকে বিদেশ ভ্রমণই বলছেন সিডিএর কর্মকর্তারা। ডিপিপি অনুযায়ী, বিদেশ সফরের জন্য ইউরোপ, কানাডা ও আমেরিকাকে নির্ধারণ করা হয়েছে। ‘প্রশিক্ষণ’ নিতে যাবেন গৃহায়ণ ও গণপূর্ত মন্ত্রণালয়ের দুজন এবং পরিকল্পনা মন্ত্রণালয়, পরিকল্পনা কার্যক্রম বিভাগ, বাস্তবায়ন পরিবীক্ষণ ও মূল্যায়ন বিভাগ (আইএমইডি), অর্থ বিভাগ ও একনেকের একজন করে মোট সাতজন প্রতিনিধি। আর প্রকল্প বাস্তবায়নকারী সংস্থা সিডিএর প্রতিনিধি রাখা হয়েছে ছয়জন। জনপ্রতি খরচ হবে ১৫ লাখ টাকা।
মাত্র আড়াই কিলোমিটার সড়ক নির্মাণের জন্য কেন বিদেশে প্রশিক্ষণ দরকার—এ প্রশ্ন রেখে সুজন চট্টগ্রামের সম্পাদক আখতার কবির চৌধুরী বলেন, ‘আসলে প্রশিক্ষণের নামে সরকারি টাকায় বিদেশে ভ্রমণ ও পিকনিক হবে।’