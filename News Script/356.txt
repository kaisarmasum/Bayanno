<title>মণি সিংহের মতো নেতা প্রয়োজন</title> 
 <news>মণি সিংহ ছিলেন আদর্শবাদী, বিপ্লবী ও ত্যাগী নেতা। স্বাধীনতার পর যুদ্ধবিধ্বস্ত বাংলাদেশ গঠনে তিনি গুরুত্বপূর্ণ ভূমিকা পালন করেন। দেশের এই সংকটময় পরিস্থিতিতে তাঁর মতো নেতার বড় প্রয়োজন।
ব্রিটিশবিরোধী আন্দোলন ও বাঙালির স্বাধিকার আন্দোলনের নেতা কমরেড মণি সিংহের ২৩তম মৃত্যুবার্ষিকীতে আয়োজিত স্মরণ সভায় তাঁর সম্পর্কে এ কথা বলা হয়। গতকাল মঙ্গলবার রাজধানীর মুক্তিযুদ্ধ জাদুঘরে এ স্মরণসভা আয়োজন করে ‘কমরেড মণি সিংহ মেলা উদ্যাপন কমিটি’। এতে সভাপতিত্ব করেন মণি সিংহের ঘনিষ্ঠ সহচর ও বাংলাদেশের কমিউনিস্ট পার্টির (সিপিবি) উপদেষ্টা মনজুরুল আহসান খান।
মৃত্যুবার্ষিকী উপলক্ষে দেওয়া বাণীতে প্রধানমন্ত্রী শেখ হাসিনা বলেন, স্বাধীনতার পর যুদ্ধবিধ্বস্ত বাংলাদেশ পুনর্গঠনে মণি সিংহ গুরুত্বপূর্ণ ভূমিকা পালন করেন। মনজুরুল আহসান খান বলেন, কমিউনিস্ট আন্দোলনে মণি সিংহ ছিলেন প্রবাদপুরুষ।
ঢাকা বিশ্ববিদ্যালয়ের অধ্যাপক অজয় রায় বলেন, রাজনৈতিক দূরদর্শিতা ও ত্যাগই ছিল তাঁর রাজনৈতিক জীবনের গুরুত্বপূর্ণ দিক।
সভায় স্বাগত বক্তব্য দেন উদ্যাপন কমিটির সদস্যসচিব অধ্যাপক এম এম আকাশ। সভায় বক্তব্য দেন নারী নেত্রী ফওজিয়া মোসলেম, বাংলাদেশ মহিলা পরিষদের সভাপতি আয়েশা খানম, সংবাদের ভারপ্রাপ্ত সম্পাদক খন্দকার মুনীরুজ্জামান, গণসংগীত শিল্পী ফকির আলমগীর, আবৃত্তিশিল্পী হাসান আরিফ, মণি সিংহের পুত্রবধূ সাকী খন্দকার প্রমুখ বক্তব্য দেন।
গতকাল সকাল সাতটায় শ্যামপুর শ্মশানে মণি সিংহের স্মৃতিফলকে পুষ্পস্তবক দিয়ে শ্রদ্ধা জানিয়েছে সিপিবি।</news>


নৌপরিবহনমন্ত্রী শাজাহান খান বলেন, আজ বিএনপিকে ভর করতে হয় জামায়াতে ইসলামীর ওপর। তাঁদের কোনো মেরুদণ্ড নেই। খালেদা জিয়া বলেছেন, তিনি গোপালগঞ্জের নাম পাল্টে দেবেন। তিনি শুধু এটুকু করেই ক্ষান্ত হবেন না। তিনি বাংলাদেশের নাম পাল্টে বাংলাস্তান করে দেওয়ার পাঁয়তারা করছেন।
অনুষ্ঠানে আরও বক্তৃতা করেন ডাক ও টেলিযোগাযোগসচিব আবু বকর সিদ্দিক, বিটিআরসির চেয়ারম্যান সুনীল কান্তি বোস, ভাইস
চেয়ারম্যান গিয়াস উদ্দিন, অ্যামটবের মহাসচিব নুরুল কবির, মুক্তিযোদ্ধা হেমায়েত উদ্দিন, এম এ মাজেদ প্রমুখ।
অনুষ্ঠানে ৩২৩ জন যুদ্ধাহত মুক্তিযোদ্ধা ও শহীদ পরিবারের সদস্যদের মধ্যে সম্মাননা হিসেবে একটি করে স্মার্টফোন ও তৃতীয় প্রজন্মের (থ্রিজি) সিম তুলে দেওয়া হয়।
খাদ্যনিরাপত্তা নিশ্চিত করা ও দ্রব্যমূল্য নিয়ন্ত্রণের অঙ্গীকার করে দশম জাতীয় সংসদ নির্বাচনের ইশতেহার ঘোষণা করেছে বাংলাদেশের ওয়ার্কার্স পার্টি।
গতকাল মঙ্গলবার দলের কেন্দ্রীয় কার্যালয়ে সংবাদ সম্মেলনে এই ইশতেহার ঘোষণা করেন দলের সভাপতি রাশেদ খান মেনন।
ইশতেহারে কর্মসংস্থান, দারিদ্র্য বিমোচন ও নাগরিকদের মর্যাদাপূর্ণ জীবন নিশ্চিত করার কথা বলা হয়েছে। এ ছাড়া একাত্তরের মানবতাবিরোধী অপরাধের বিচার অব্যাহত রাখা এবং ইতিমধ্যে ঘোষিত রায়গুলো কার্যকর করার ওপর জোর দেওয়া হয়। সাম্প্রদায়িকতা, মৌলবাদ ও জঙ্গিবাদ দমনে কঠোর অবস্থানের কথাও ইশতেহারে ঘোষণা করা হয়।