ঋণগ্রহীতার ঝুঁকি আরেকটি নির্ধারক। আমি আমার সরকার বা আমার স্থানীয় ব্যাংকে ঝুঁকিপূর্ণ নতুন উদ্যোগকে দেওয়ার চেয়ে কম হারে ঋণ দিতে আগ্রহী হব। আমার ঋণ পুরোপুরি পরিশোধ করা হবে না—এমন ঝুঁকি যত বেশি হবে, তত বেশি সুদের হারটি আমি সেই ঝুঁকির কারণে ক্ষতিপূরণ দেওয়ার জন্য দাবি করব। সুতরাং, ঋণগ্রহীতার পুরোপুরি ঋণ পরিশোধ না করার ঝুঁকিটি যত বেশি, সুদের হার তত বেশি।সুদের হার ঋণের সময়কালের ওপরও নির্ভর করে। সাধারণভাবে, ঋণদানকারীরা দীর্ঘ মেয়াদের ঋণের জন্য সুদের উচ্চ হারের দাবি করে। ১০ বছরের ঋণের সুদের হার সাধারণত এক বছরের ঋণের চেয়ে বেশি হয়, এবং আমানতের তিন বছরের ব্যাংক সার্টিফিকেটে যে হার আমি পেতে পারি, তা সাধারণত আমানতের ছয় মাসের হারের চেয়ে বেশি হয়।সর্বশেষে তবে সর্বনিম্ন নয়, কেন্দ্রীয় ব্যাংকের আর্থিক নীতি আর্থিক বাজারগুলোতে চাহিদা এবং সরবরাহের অবস্থাকে এবং এর ফলে সুদের হারকেও প্রভাবিত করে। একইভাবে সরকারের বাজেট নীতিমালাও। এসব বিষয় উপেক্ষা করে সব ঋণের জন্য একটি সুদের হার বেঁধে দেওয়া মোটেও যৌক্তিক নয়। আমলাতান্ত্রিক প্রক্রিয়ায় এসব আমলে নেওয়া সম্ভব নয়। কারণ, মাঠপর্যায়ে থেকে ঋণদাতা ও ঋণগ্রহীতা যেভাবে চাহিদা ও জোগান পরিস্থিতিকে অনুভব করতে পারেন, আমলাদের তা বোঝার যোগ্যতা বা ক্ষমতা নেই।তাহলে সুদের হার কে স্থির করবে? অন্য জিনিসগুলোর মতো সরবরাহ ও চাহিদা একটি বড় ভূমিকা পালন করে; কত লোক ঋণ নিতে চায় এবং কত লোক ঋণ দিতে চায়। তবে কেন্দ্রীয় ব্যাংকের সুদের হারের ওপরে অনেক প্রভাব রয়েছে। সরকারি ঋণ কেনাবেচা করার মাধ্যমে কেন্দ্রীয় ব্যাংক ঋণের সরবরাহ এবং চাহিদা পরিবর্তন করতে পারে এবং সুদের হারকে ওপরে বা নিচে ঠেলাঠেলি করতে পারে। এই কৌশল মুদ্রানীতির অংশ।সুদের হারের নীতির প্রতি বাংলাদেশের দৃষ্টিভঙ্গি গুরুত্বসহকারে পুনর্বিবেচনা করা উচিত। আমানতের আসল হার বেশ কয়েক বছর ধরে নেতিবাচক ছিল। ফলে ব্যাংক আমানতের বৃদ্ধির হার উল্লেখযোগ্যভাবে হ্রাস পেয়েছে। ক্রমবর্ধমান ঋণখেলাপির মুখে ধীরে ধীরে বর্ধমান আমানত ব্যাংকগুলোর জন্য তারল্য এবং কিছু গুরুত্বপূর্ণ ক্ষেত্রে লোকসানের সমস্যা তৈরি করে আর্থিক খাতের প্রসার এবং স্থিতিশীলতার ক্ষতি করতে পারে, যা অবশ্যই এড়ানো উচিত।নির্দিষ্ট ঋণগুলোতে প্রদত্ত সুদের হার এই জাতীয় ঋণসম্পর্কিত ঝুঁকি, ঋণ সরবরাহ ও চাহিদার ভিত্তিতে বাজারকে নির্ধারণ করতে দেওয়া উচিত। সরবরাহ, চাহিদা এবং ঝুঁকি প্রোফাইল আমলে নেওয়া ছাড়াই একক সুদের হারের সিলিং নির্ধারণ করা ঋণ বরাদ্দে মারাত্মক অদক্ষতা তৈরি করে। ফলে ঝুঁকিপূর্ণ খাতগুলো, বিশেষ করে কুটির, মাইক্রো এবং ছোট উদ্যোগ ঋণবঞ্চিত হতে পারে।