<source> Banglanews24.com </source>


সড়ক দুর্ঘটনায় হতাহতের পরিমাণ হ্রাস করতে ও সড়ক ব্যবস্থা নিরাপদ করতে আগামী দশকে বাংলাদেশকে বিনিয়োগ করতে হবে প্রায় ৭৮০ কোটি মার্কিন ডলার। বাংলাদেশি মুদ্রায় যার পরিমান প্রায় ৬৬ হাজার তিনশ কোটি টাকা।শুক্রবার (২১ ফেব্রুয়ারি) বিশ্বব্যাংকের সম্প্রতি প্রকাশিত এক প্রতিবেদনের বরাত দিয়ে সংস্থাটির ঢাকা কার্যালয় থেকে পাঠানো এক বিজ্ঞপ্তিতে এ তথ্য জানানো হয়।বিশ্বব্যাংকের ঢাকা কার্যালয়ের মুখপাত্র মেহরিন-এ-মাহবুব স্বাক্ষরিত এ বিজ্ঞপ্তিতে বলা হয়, বাংলাদেশে বার্ষিক সড়ক দুর্ঘটনাজনিত মৃত্যুহার উন্নয়নশীল দেশগুলোর মধ্যে দ্বিগুণ। শিশু এবং কর্মক্ষম বয়সের মানুষ বাংলাদেশে সড়ক দুর্ঘটনায় সবচেয়ে বেশি ক্ষতিগ্রস্ত হয়। ২০১৭ সালে বাংলাদেশের শিশু মৃত্যুর চতুর্থ বৃহত্তম কারণ সড়ক দুর্ঘটনা। ১৯৯০ সালে যা ছিল শিশু মৃত্যুর নবম বৃহত্তম কারণ।বিশ্বব্যাংক প্রতিবেদনে জানানো হয়, নিরাপদ সড়কে অবকাঠামোগত নকশায় নতুনভাবে ফোকাস করতে হবে। যাতে করে মানুষ, প্রাণী, পথচারী, সাইকেল, রিকশা, মোটরসাইকেল, মোটরযুক্ত তিন চাকার গাড়ি, গাড়ি, মিনিবাস, বাস, মিনি ট্রাক, ট্রাক, এবং কৃষি যানবাহন নিরাপদে চলাচল করতে পারে।প্রতিবেদনে আঞ্চলিক বাণিজ্য করিডোরগুলিতে ফোকাস করার প্রয়োজনীয়তার ওপর জোর দেওয়া হয়। এতে দেখানো হয়, সারাদেশের সড়ক ব্যবহারকারী যানবাহন এমনকি প্রাণী, পথচারী, সাইকেল, রিকশা, মোটরসাইকেল, মোটর চালিত তিন চাকার গাড়ি, গাড়ি, মিনিবাস, বাস, মিনি ট্রাক, ট্রাক এবং কৃষি যানবাহনের পর্যাপ্ত কোনো সড়ক সুবিধা নেই।প্রতিবেদনে আরও জানানো হয়, বাংলাদেশে টেকসই সড়ক সুরক্ষা কর্মসূচিতে বিনিয়োগের দীর্ঘস্থায়ী করতে হবে। তা না হলে বাংলাদেশের রাস্তায় মৃত্যুহার বাড়তেই থাকবে।বিজ্ঞপ্তিতে আরও বলা হয়, সড়ক দুর্ঘটনার কারণে প্রতি বছর জিডিপির তিন থেকে পাঁচ শতাংশ ক্ষতি হচ্ছে বলে জানিয়েছেন বিশ্বব্যাংকের দক্ষিণ এশিয়া অঞ্চলের ভাইস প্রেসিডেন্ট হার্টউইগ স্কেফার। তিনি বলেন, সড়ক দুর্ঘটনা এখন শুধু মানবিক নয়, অর্থনৈতিক সমস্যা হয়েও দাঁড়িয়েছে। বাংলাদেশের উচিত এখন সড়ক নিরাপত্তায় বেশি নজর দেওয়া।সড়ক দুর্ঘটনা প্রতিরোধে তিনি সড়ক নিরাপত্তা আইন মানার আহ্বান জানান।‘জাতীয় উন্নয়নের জন্য তরুণদের ক্ষমতায়ন’ প্রতিপাদ্যকে সামনে রেখে চতুর্থবারের মতো জাগো ফাউন্ডেশন আয়োজন করতে যাচ্ছে জাতীয় যুব সম্মেলন।
বৃহস্পতিবার (২০ ফেব্রুয়ারি) জাগো ফাউন্ডেশনের পাঠানো এক সংবাদ বিজ্ঞপ্তিতে এ তথ্য জানানো হয়।এতে বলা হয়, কক্সবাজারের একটি হোটেলে ২৬ ফেব্রুয়ারি (বুধবার) থেকে এ সম্মেলন শুরু হবে। চারদিনের এ সম্মেলনে ১৮ থেকে ৩৫ বছর বয়সী মোট ছয়শ নবীন যুবক অংশ গ্রহণ করছেন। রাজনীতিতে তরুণদের উদ্বুদ্ধকরণ, টেকসই উন্নয়ন লক্ষ্যমাত্রা অর্জনে প্রাতিষ্ঠানিক অংশীদারিত্ব, টেকসই শহর নির্মাণের জন্য সড়কের নিরাপত্তা নিশ্চিতকরণসহ বিভিন্ন বিষয়ের ওপর সম্মেলনে ৩০টির বেশি সেশন অনুষ্ঠিত হবে।