<source>kalerkantho</source>
অনেক আগেই বলেছিলেন যে, ২০১৯ সালের ওয়ানডে বিশ্বকাপ শেষ হলে জীবনের দ্বিতীয় ইনিংস শুরু করবেন। বিশ্বকাপ শেষ হওয়ার প্রায় ৮ মাস পর সেই কাঙ্খিত মুহূর্ত এসে হাজির হয়েছে ড্যাশিং ওপেনার সৌম্য সরকারের সামনে। আগামী ২৬ ফেব্রুয়ারি বিবাহ বন্ধনে আবদ্ধ হবেন জাতীয় দলের এই তারকা ক্রিকেটার। কনে প্রিয়ন্তি দেবনাথ পূজা খুলনার মেয়ে হলেও পরিবারের সঙ্গে রাজধানীর গ্রিনরোডে থাকেন।
ইতিমধ্যেই ছাপা হয়ে গেছে বিয়ের আমন্ত্রণপত্র। সামাজিক রীতি অনুসারে আজ রবিবার থেকে পারিবারিকভাবে আত্মীয়-স্বজন ও বন্ধু-বান্ধবদের মাঝে সেই আমন্ত্রণপত্র বিতরণ শুরু হয়েছে। ২৬ তারিখ খুলনা ক্লাব হলরুমে ২৬ ফেব্রুয়ারি বুধবার মধ্যরাতে বিয়ের আনুষ্ঠানিকতা শুরু হবে। বিয়ের একদিন পর ২৮ ফেব্রুয়ারি সন্ধ্যায় সাতক্ষীরার মোজাফফর গার্ডেনে বৌ-ভাতের আয়োজন করা হয়েছে। সৌম্য সরকারের হবু স্ত্রী প্রিয়ন্তি দেবনাথ পূজার বাবা গোপাল দেবনাথ ব্যবসায়ী। বাড়ি খুলনার হাজিবাগ রোডে। তিন বোনের মধ্যে সবার ছোট পূজা ঢাকার একটি ইংলিশ মিডিয়াম কলেজ থেকে এ বছর ‘ও’লেভেল পরীক্ষায় উত্তীর্ণ হয়ে বর্তমানে বিশ্ববিদ্যালয়ে ভর্তির প্রস্তুতি নিচ্ছেন। বিয়ে উপলক্ষে জাতীয় দল থেকেও ছুটি নিয়েছেন সৌম্য সরকার। যে কারণে দেশের মাটিতে অনুষ্ঠিতব্য জিম্বাবুয়ে সিরিজে তিনি থাকছেন না।
সকালে ঘুম থেকে উঠেই সূর্যের মুখ দেখার অভ্যাস অনেকেরই আছে। তাই বলে একসঙ্গে পাঁচ সূর্যের দেখা পাওয়া বিরল দৃশ্য! চীনের মঙ্গোলিয়ায় দেখা গেল এমন আজব দৃশ্য। যা দেখে লোকজন সত্যিই অবাক। পরে মহাজাগতিক এই অপূর্ব দৃশ্যের ভিডিও ছড়িয়ে পড়েছে সামাজিক যোগাযোগমাধ্যমে।
জানা যায়, মাইনাস ২০ ডিগ্রি সেলসিয়াসে এমন বিরল মহাজাগতিক দৃশ্য দেখা গেছে। এই দৃশ্যকে বলা হচ্ছে 'সান ডগ।' বাতাসে যদি একগুচ্ছ বরফের ক্রিস্টাল ভাসতে দেখা যায়, তাহলে তাতে সূর্যের আলো বিচ্ছুরিত হয়ে এমন দৃশ্য দেখা যায়। এতে সূর্যের অপর পিঠের একটা ইমেজ সামনে আসে। পাঁচ সূর্যসহ আকাশের এই ভিডিও দেখে নেটিজেনরা অভিভূত। কারো কারো মতে, এটি ভৌতিক দৃশ্য ছাড়া আর কিছু নয়। পাঁচটি সূর্যের দৃশ্যে ফের একবার প্রমাণ হয়ে গেল যে প্রকৃতির কোথায় কোনো রহস্য লুকিয়ে আছে, তা কারো জানা নেই।
চীনের শীর্ষস্থানীয় একটি সংবাদমাধ্যম এই ভিডিও শেয়ার করেছে। তাতে লেখা রয়েছে- কী আশ্চর্য, সত্যিই দেখার মতো ঘটনা। চীনের অভ্যন্তরীণ প্রদেশ মঙ্গোলিয়ায় একসঙ্গে পাঁচটি সূর্য জ্বলছে।
আপাতদৃষ্টিতে এটিকে ভৌতিক মনে হলেও এর বৈজ্ঞানিক ব্যাখ্যা রয়েছে। এই বিরল দৃশ্য শীতকালের হিমেল বাতাসের প্রবাহ ছাড়া দেখা যায় না। চলতি বছরের শুরুতেই দেখা গেছে সূর্যের আর এক ভিন্ন রূপ। সূর্যগ্রহণের সেই ছবিও ছড়িয়ে পড়েছিল বিশ্ব জুড়ে। কোথাও সূর্যোদয়ের সময়, আবার কোথাও সূর্যাস্তের সময় গ্রহণ হয়েছিল।