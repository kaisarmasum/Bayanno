<source>news24</source>

দিনাজপুরের ঘোড়াঘাটে ১০ লাখ টাকা মুক্তিপণ আদায়ের লক্ষ্যে চার বছরের শিশু পর্শ সাহা পরশকে অপহরণ ও হত্যা মামলায় জড়িত পাঁচ আসামিকে ফাঁসিতে আদেশ দিয়েছে আদালত।

আজ বুধবার বিকেল ৪টায় দিনাজপুরের নারী ও শিশু নির্যাতন দমন ট্রাইব্যুনাল আদালতের বিচারক শরীফ উদ্দিন আহমেদ এই রায় প্রদান করেন।

ফাঁসির দণ্ডপ্রাপ্ত আসামিরা হলেন- ঘোড়াঘাট উপজেলার কাদিরনগর গ্রামে এহিয়া হোসেনের ছেলে জিল্লুর রহমান (২০) ও তার ভাই জুয়েল ইসলাম (২৭), কামালউদ্দীনের ছেলে মামুনুর রশিদ মামুন (২২), মো.মাহবুবুর রহমানের ছেলে হুমায়ুন কবীর সাগর ওরফে বুলেট (২৫) ও ফিরোজ কবীর (২০)। আদালত মামলার চার্জশিটভুক্ত অপর ছয় জনকে বেকসুর খালাশ দিয়েছে।

মামলার বিবরণ সূত্রে জানা যায়, গত ২০১৫ সালের ১১ নভেম্বর সকালে ঘোড়াঘাট উপজেলার কাদিরনগর গ্রামে বাড়ির কাছে খেলা করার সময় আসামিরা শিশু পরশকে অপহরণ করে নিয়ে যায়। এরপর শিশুটির পিতার কাছে ১০ লাখ টাকা মুক্তিপণ আদায়ের চেষ্টা করে তারা। মুক্তিপণ না পেয়ে ঘোড়াঘাটের কাজিপাড়া কবরস্থানের পাশে আমবাগানে নিয়ে চোখ উপড়ে হত্যা করে ফেলে রাখে।

ঘটনার একদিন পর আসামিদের স্বীকারোক্তির ভিত্তিতে ১২ নভেম্বর দুপুরে ঘটনাস্থল থেকে শিশুর মরদেহ উদ্ধার করে পুলিশ। ওই দিনই পরশের পিতা কেশব সাহা বাদী হয়ে ঘোড়াঘাট থানায় একটি হত্যা মামলা দায়ের করেন। পুলিশ ঘটনার তদন্ত শেষে আসামিদের স্বীকরোক্তিসহ আদালতে ওই পাঁচ আসামিসহ ১১ জনের বিরুদ্ধে চার্জশিট প্রদান করে। আদালতে সাক্ষ্যপ্রমাণ শেষে বিচারক বুধবার বিকেলে এই রায় ঘোষণা করেন।

বাংলাদেশিদের জন্যে যুক্তরাজ্যের ভিসা আবেদন প্রক্রিয়া আরও নিরাপদ, আধুনিক ও উন্নত করতে কার্ড এবং অনলাইন পেমেন্ট/ট্রানজেকশন সুবিধা সংযোজন করার ঘোষণা দিয়েছে ইউকে ভিসা ও ইমিগ্রেশন (ইউকেভিআই)। আজ মঙ্গলবার (১৭ ডিসেম্বর) যুক্তরাজ্যের ঢাকা হাইকমিশন থেকে পাঠানো এক বিজ্ঞপ্তিতে এ তথ্য জানানো হয়েছে।
এতোদিন যুক্তরাজ্যের ভিসা আবেদনের জন্য শুধু নগদ অর্থ বা ক্যাশ জমা দেয়ার সুযোগ ছিল। নতুন এই পদ্ধতি চালু হবার পর আজ মঙ্গলবার থেকে কার্ড ও অনলাইন পেমেন্ট সুবিধা পাওয়া যাবে।
গত বছর ২৫ হাজার বাংলাদেশি প্রায় সব ক্যাটাগরিতে ইউকে ভিসা পেয়েছে। ২০১৭ সালের তুলনায় ২০১৮ সালে বাংলাদেশিদের ইউকে ভিসা পাওয়া বেড়েছে শতকরা ২৬ ভাগ। এছাড়াও প্রায় শতকরা ৮৫ ভাগ বাংলাদেশি আবেদনকারী ১৫ কর্মদিবস বা তার চেয়ে কম সময়ে ইউকে ভিসা সংক্রান্ত সিদ্ধান্ত জানতে পেরেছে।
যুক্তরাজ্যে ভ্রমণ ও শিক্ষার উদ্দেশ্যে বাংলাদেশিদের ভিসা আবেদন দিন দিন বাড়ছে। ক্রমবর্ধমান এই চাহিদা পূরণ করতে আবেদনকারীদের আরও আত্মবিশ্বাস ও উৎসাহ জোগাতেই ভিসা আবেদনে কার্ড ও অনলাইন পেমেন্ট সুবিধা সংযোজন করা হয়েছে।
বাংলাদেশে নিযুক্ত ব্রিটিশ হাইকমিশনার রবার্ট চ্যাটার্টন ডিকসন জানান, ইউকে ভিসা প্রক্রিয়া বাংলাদেশের জন্য কতটা গুরুত্বপূর্ণ সেই বিষয়ে যুক্তরাজ্য সরকার অবগত। এ কারণেই আমরা ইউকে ভিসা প্রক্রিয়াকে যতটা সম্ভব দক্ষ ও উন্নত করে তুলছি।
‘এই ঘোষণাটি সেই লক্ষ্য অর্জনের একটি গুরুত্বপূর্ণ ধাপ। আমাদের ভিসা সার্ভিসে আধুনিক ডিজিটাল পেমেন্ট প্রক্রিয়া সংযোজন অর্থ আদান-প্রদানকে আরও নিরাপদ ও সুরক্ষিত করে গ্রাহকদের স্বস্তি দিবে।’