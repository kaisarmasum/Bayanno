Facebook
Unknown

গালি দিয়ে ফোনটা বিছানায় ছুড়ে মারলাম। ওপাশ থেকে টাউটটা "ফারহান শোন, ফারহান শোন" করেছে। শ্লা চিটার। তোর থেকে আর কি শোনার আছে রে আমার! ফাউল গেম!
এত বড় ধোঁকা জীবনেও খাইনি আমি। সবচেয়ে ইম্পর্টেন্ট আমি তো মরে গেলেও রেপ্লিকা ফোনটা ইউজ করবো না। দরকার নেই আইফোন। আগের ফোনে ইম্পর্টেন্ট কি কি ছিলো সবই মনে পড়লো। যত গালি আমি জানি সব ডেডিকেট করলাম টাউটটাকে। যার কাছে নিজের ফোনটা বিক্রি করেছিলাম সেই ব্যক্তির কাছ থেকে ওই দামেই ফোনটা কিনতে চাইলাম, যদিও হাত খালি পুরোটাই। তবু ম্যানেজ করে নিতাম যেকোনো ওয়েতে। কিন্তু ওই ব্যক্তি ফোনের দাম দ্বিগুণ করে দিয়েছে এর কম বিক্রি করবে না। আগে হলাম অসহায় এখন হলাম নিরুপায়! শালা দুনিয়াটাই বেঈমান!
সেদিনের পর থেকে নাবিলের সাথে কখনও খারাপ ব্যবহার করিনি। কখনো বুঝতেও দেইনি আমি কতটা কষ্ট পেয়েছিলাম। বন্ধুত্ব ঠিকই ছিলো। নাবিলও হয়তো সবই ভুলে গিয়েছে। কিন্তু প্রতিশোধ নামক চার অক্ষরের শব্দটা ভিতরে ভিতরে কুঁড়ে খাচ্ছিলো আমাকে। সুযোগের অপেক্ষায় ছিলাম। 
এইবার আমিও রিভেঞ্জ টা নিবো। অলরেডি একটা নিয়েছি যেটা নাবিল নিজেও জানে না। তবে এবার জানবে। এবং আরও একটা রিভেঞ্জ বাকি। হয়তো আমার ফোনের কাছে কিছুই না এটা তবে সময় মতোই বুঝা যাবে কি!
বন্ধু নাবিলের জন্মদিনের পার্টিতে এটেন্ড করলাম। আমাদের ফ্রেন্ড সার্কেলের সবাই ই এসেছে। এক্সট্রা বলতে নাবিলের জিএফ যে কিনা আমাকে দেখেই চুপসে গিয়েছে একদম। নাবিল সবার সাথে মেয়েটার পরিচয় করিয়ে দিলো। আমার সাথে পরিচয় করানোর সময় আবার নাবিল বলছিলো, 
"জানো বেইবি, ফারহান না থাকলে আমাদের রিলেশনটা হতোই না।" মেয়েটার চুপসে যাওয়া চেহারায় অন্ধকার দেখতে পেলাম। মেয়েটা না জানলেও আড়ালে থেকে নাবিলের সাথে ওর প্রেমকাহিনীর রচয়িতা এই আমিই। আফসোস হচ্ছে দুজনের জন্যই! যাইহোক, খাওয়াদাওয়া শেষে আড্ডা হচ্ছে আর নাবিল্লা ফকিরটা গিফটের প্যাকেট গুলো খুলছে। এই সুযোগে আমি বেরিয়ে এলাম সেখান থেকে।
রুমে এসেই ফুল স্পীডে ফ্যান ছেড়ে স্যু র্যাকের দিকে তাকিয়েই অট্টহাসিতে ফেটে পড়লাম। রুমমেট বারবার বিরক্ত ভঙ্গিতে তাকাচ্ছে। ব্যাচেলর বাসায় রুমমেট-ফোমমেট এর বিরক্তি ভালো লাগা ধুয়েই পানি খেতে হয়।