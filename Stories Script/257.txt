Facebook
Unknown

আচ্ছা বিপদে পড়ে গেলাম। এ ব্যাটা তো পিছু ছাড়বে না দেখছি। বাইরে এসে ইচ্ছে না থাকা সত্ত্বেও কিছুক্ষন প্রাকিতির ডাকে সাড়া দেওয়ার ভান করলাম। ফিরে এসে দেখি ব্যাটা সেখানেই দাড়িয়ে আছে। কি মুশকিল! মনে হচ্ছে মাজারে ছাগল আমাকে দিতেই হবে। না দেওয়া অব্দি পিছু ছাড়বে না এ ব্যাটা। কি করবো সেটাই ভাবছি। ভণ্ড ব্যাটা বললো,
--" কিরে,,, কি এতো ভাবছিস? চিন্তা করিসনা। তোর বিপদ কেটে যাবে ছাগল দান করলেই। 
--"হ্যাঁ... বাবা! এই মুহূর্তে খুব বিপদ আমার। এই বিপদ থেকে থেকে রক্ষা পেতে হলে আমাকে ছাগল দান করতেই হবে। তা ছাড়া তো পথ খুঁজে পাচ্ছি না।
--"এইতো বুঝতে পেরেছিস বাচ্চা। তাহলে যা ছাগল দান করার ব্যাবস্থা কর। অথবা ছাগলের সমমান অর্থ দান কর। আর দান করার পরে ওখান থেকে একটা রশিদ নিয়ে নিস। বেরনোর সময় মেইন গেটে এই রশিদ জমা দিতে হবে।
--"জ্বি আচ্ছা বাবা। আমি তাহলে টাকাটা তুলে নিয়ে আসি। তাই বলে আমি ভাবতে লাগলাম, কি ভণ্ড এরা। আর কি ব্যবস্থা করেছে, যে টাকা না দিয়ে উপায় নেই। ভাবতে ভাবতে উপায় না পেয়ে টাকা তোলার জন্য বিকাশের দোকানের সামনে আসতেই দেখি বেশ কিছু মাঝারি সাইজের বাচ্চা কুকুর শুয়ে আছে। দেখি কুচকুচে কালো একটা কুকুর আছে সেখানে। দারুণ একটা বুদ্ধি পেয়ে গেলাম। চোরের ওপর বাটপারি করার চিন্তা করলাম। দ্রুত দোকান থেকে কিছু কেক কিনলাম। কুকুরের কাছে ফিরে এসে কয়েকটা কেক ছুড়ে দিলাম। দেখি সব গুলা কেকের উপর হামলে পড়েছে। আমি কালো কুকুরটাকে আলাদা করতে অন্য দিকে কেক ছুড়ে দিলাম। আর বাকি গুলার দিকে আর কিছু কেক ছুড়ে দিলাম। হাতে কিছু কেক রেখে ক্ষপ করে কালো কুকুরটাকে ধরে বসলাম। আমি ওকে খাবার দিয়েছি তাই ও আর আমাকে কামড়াল না। হাতে রাখা কেক গুলা ওকে খাওয়াতে লাগলাম আর দিঘির দিকে যাচ্ছি ।কুকুরটাকে এমন ভাবে ধরেছি যে দেখে মনে হচ্ছে ছাগলের বাচ্চা। কালো হওয়ায় সুবিধা হয়েছে। দিঘির কাছে আসতেই দেখলাম সেই ভণ্ড রশিদ কাউন্টারের পাসে দাড়িয়ে আছে।