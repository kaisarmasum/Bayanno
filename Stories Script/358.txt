<name>গোপাল ভাঁড় ও খট্টাঙ্গ পুরাণ ২য় অংশ</name>
মহারাজ কৃষ্ণচন্দ্র গোপালের কাছে তখন নবাবী খেয়ালের আনুপূর্বিক সকল ঘটনা প্রকাশ করে বললেন- গোপাল তুমি যদি বুদ্ধিবলে, নবাবের কারাগারে থেকে নবদ্বীপের জ্যোতিষী পন্ডিতদের মুক্ত করে আনতে পার তবে আমি তোমায় আশাতীত পুরষ্কার দেব। কারণ পন্ডিতদের এই অবস্থার জন্য আমি দ্বায়ী। নবাবের আদেশ, আরও পন্ডিত পাঠাতে হবে আবার। আমি এখন কি করব কিছু ভেবে উঠতে পারছি না। গোপালে বললে, এ আর এমন কিছু কঠিন কাজ কি? আমি আপনার আর্শীবাদে সহজেই নবাবকে খুশি করে নবদ্বীপের পন্ডিতদের মুক্ত করে আনতে পারব। এই সামান্য ব্যাপারের জন্য এত ভাবণা-চিন্তা? যাতে আপনাকে আর পন্ডিত পাঠাতেও না হয় তার ব্যবস্থাও করে দেব। আপনি সুস্থ চিত্তে থাকুন এর ভাব্না আমার উপর ছেড়ে দেন, এখন থেকে এসব চিন্তা আমার। মহারাজ কৃষ্ণচন্দ্র গোপালের কথায় ঠিক আস্থা রাখতে পারলেন না। তাই অবাক হয়ে বললেন, বলো কি গোপাল! তুমি গণনা করে বলতে পারবে- মাটির নিচে কি আছে? নবাবের খেয়ালের কথা কি তুমি জান না? সব জেনে শুনে একথা বলছ? তা পারব বৈকি। নইলে এতদিন আপনার রাজসভায় ভাঁড়ের কাজ করাই যে আমার বৃথা। যাক কোনও চিন্তা করবেন না। দুএকদিনের মধ্যেই আমি উপায় ঠিক করছি এবং পন্ডিতদের মুক্ত করে আনছি। দেখুন পারি কিনা মহারাজ। মহারাজ কৃষ্ণচন্দ্রের আর কয়েকজন বন্ধু গোপালের কথা শুনে উপহাস করে বললেন, হাতি ঘোড়া গেল তল, ব্যাঙ বলে কত জল। কত বড় বড় পন্ডিত খাবি খেল, আর কিনা এই বলে সকলে হাসতে লাগল। গোপাল মাহারাজ কৃষ্ণচন্দ্রকে গম্ভীরভাবে বললেন, মহারাজ আপনি আমার উপর ভরসা রাখুন। আমি যে প্রকারেই হোক, নবদ্বীপের পন্ডিতগলকে নবাবের, কারাগার থেকে মুক্ত করে আনবই এবং যাতে কোনদিনও নবাব আর আপনাকে পন্ডিত পাঠাতে না বলে তার উপায়ও করে দেবএখন কোনও চিন্তা করবেন না। মহারাজ আর কোনও উপায় না দেখতে পেয়ে গোপারে ওপরই ভরসা রাখতে বাধ্য হলেন, তাছাড়া না ছেড়ে কোন উপায় বা কি? যদি গোপাল পারে তবে সে চেষ্টা করে দেখুক। গোপালের কথামত সেদিন গোপালকে ছুটি দিয়ে মহারাজা, রাজসভা থেকে বিদায় নিয়ে অন্দর মহলে চলে গেলেন মনের দুঃখে। মনে মনে অনেক চিন্তাভাবনা করে। গোপাল রাত্রে বেশ করে ভেবে চিন্তা করে খুব সকালে উঠে খাটের একটি পায়াকে চৌদ্দ দলা লাল রঙ্গের শালু কাপড় দিয়ে ভালভাবে জড়িয়ে, গরদের কাপড় পরে আর তসরের চাদর গায়ে দিয়ে, কাঁধে নামাবলি চাপিয়ে, খুব লম্বা নকল টিকি ফুলসহ মাথায় লাগিয়ে দোলাতে দোলাতে নবাব দরবারের উদ্দেশ্যে সংষ্কৃত বচন আওড়াতে আওড়াতে খট্টাঙ্গ পূরাণ নিয়া যাত্রা করল।