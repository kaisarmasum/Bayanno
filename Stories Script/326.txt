Facebook
Unknown

২৩ তারিখ শনিবার রাত ৮টা: 
রাত ৮টার দিকে হঠাৎ করে পুরো দেশের বিদ্যুৎ সংযোগ বন্ধ হয়ে গেল ৷ সমস্ত যোগাযোগ মাধ্যমের বিচ্যূতি ঘটলো ৷ স্মার্টফোনে যারা ইউটিউব, ফেসবুক, টুইটার ব্যবহারে ব্যস্ত ছিল তাদের ফোন সাময়িক সময়ের জন্য সাদা কালো টেলিভিশনের মত ঝিরঝিরে হয়ে গেল ৷ যখন বিদ্যুৎ সংযোগ আগের মত সচল হলো এবং সমস্ত টেলিভিশন অন হয়ে গেল তখন দেখা গেল অদ্ভুতরে একটা দৃশ্য ৷ বাচ্চা একটা মেয়ে পুতুলের মত করে দাঁড়িয়ে আছে ৷ কিছুক্ষণ পর পুতুলটি ছোট হতে হতে শেষপর্যন্ত ফুটবলের আকার ধারণ করলো ৷ সে আর মানুষ রইলোনা ৷ পরিপূর্ণ ফুটবলের মত হয়ে গেল ৷ চোখের পলকে ফুটবল থেকে একটি ডায়মন্ডের পুতুল হয়ে গেল ৷ দেশের সমস্ত টিভি চ্যানেলে একই চিত্র সরাসরি প্রচার হচ্ছিল ৷ দেশের মানুষজন বাকরুদ্ধ হয়ে অদ্ভুট ঘটনাগুলো অবলোকন করছিল ৷ তারা এমন কিছু আশা করেনি ৷ অকস্মাৎ, বিকট আওয়াজ হলো ৷ অতঃপর আকস্মিকভাবে লোহা কাটার মত শব্দ ভেসে আসছিল ৷ শব্দটা ক্রমেই বেড়ে চলছিল ৷ শব্দ বাড়তে বাড়তে এমন পর্যায়ে পৌঁছলো যে শব্দের আঘাত সহ্য করা কোনোক্রমেই সম্ভবপর হচ্ছিলনা ৷ কানের পর্দা যেন ফেঁটে যাবার উপক্রম হচ্ছিল ৷ মস্তিষ্কে আঘাত লাগছিল ৷ মানুষজন আতঙ্কিত হয়ে পড়লো ৷ ভয়ে সবাই প্রাণহীন জড়পদার্থের মত হয়ে গেল ৷ ধাঁই করে শব্দটা বন্ধ হয়ে গেল ৷ শব্দটা হারিয়ে যাবার পরই কার যেন ভয়ানক রকমের হাসির শব্দ শোনা গেল? সমস্ত টেলিভিশনের সাউন্ড বক্স থেকে এই শব্দ ভেসে আসছে ৷ শুধু টেলিভিশন নয়, যারা ফেসবুকে নগিং করেছে ও ইউটিউব, টুইটার ইউস করছে; প্রত্যেক ব্যবহারকারী এই মুহূর্তে অদ্ভুত ঘটনাটি দেখতে পাচ্ছে ৷ বিকট আওয়াজে হাসছিল কে যেন? আচমকা টিভি ও মোবইল, কম্পিউটারের পর্দায় একটা রোবটকে দেখতে পাওয়া গেল ৷ রোবটটি হাসি থামিয়ে ভয়ংকর আওয়াজ তুলে কর্কশ কন্ঠে বলতে লাগল,
----আজ থেকে এই দেশ আমার ইচ্ছামত চলবে ৷ যারা আমার আইনকে মেনে নিবে তাদের জন্য সুসংবাদ ৷ যারা আমাকে তুচ্ছ জ্ঞান করবে তাদের জন্য ধ্বংস অনিবার্য ৷