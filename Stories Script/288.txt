<name>গোপাল ভাঁড় ও কৃষ্ণচন্দ্রের বিধবা পিসি ২য় অংশ</name>
তবে জানো তো বাবা আমি বিধবা এবং বৈষ্ণবী হয়েছি, শুদ্ধ নিরামিষ খাই। তোমার কি আমিষ খাওয়া মুখে নিরামিষ তরি-তরকারি রুচবে? যদি রুচে তবে ভালই। গোপাল বললে, খুব রুচবে পিসিমা। আমিও নিরামিষ আহার সবচেয়ে ভালোবাসি। আজকাল যা বাজার রোজ মাছ-মাংস পাবোই বা কোথা থেকে? পিসি বললেন, বেশ বেশ তবে বাবা কালই এসো কেমন? তোমার কথা আমার মনে থাকবে। তোমার যা মনের ইচ্ছে তাই যেন পূরণ হয়। ভগবান তোমার মঙ্গল করুন …….। গোপাল মাথা নেড়ে বললে, আচ্ছা আজ এখন তবে আমি আসি পিসিমা। কাল দুপুর বেলায় আমি আসব। পরদিন গোপাল ছেলেকে দিয়ে পুকুর থেকে কিছু কুচো চিংড়ি ধরে ভাল করে সিদ্ধ করে ট্যাকে গুজে নিয়ে রাজা কৃষ্ণচন্দ্রের পিসিমার মহলে হাজির হল দুপুর বেলায় পেসাদ পাবে বলে। গোপাল তার এটো পাতেই খেতে বসবে বলে বুড়ি পিসি পাতে বেশ কিছু ভাত, লাউ-ঘন্ট, শাক-ভাজা, বেগুন ভাজা, আলু ভাজা এবং অন্যান্য তরি-তরকারি, পায়েস রেখে দিয়েছিলেন। গোপাল পিসির এটো পাতেই খেতে বসল আয়েস করে। পিসি বললেন গোপাল তোমার বাছা আর যা যা দরকার লাগে চেয়ে নিও। লজ্জা করে খেয়ো না যেন বুঝলে? গোপাল মাথা নাড়া দিয়ে বলে আচ্ছা। আমার যা দরকার চেয়ে নেব! এর জন্য চিন্তা করবেন না আপনি বিশ্রাম করতে যান আমার জন্য ভাবতে হবে না। আর দরকার হলে চেয়ে নেব। গোপাল খেতে খেতে এক ফাকে লাউঘনেটর সঙ্গে কুচো চিংড়ি সিদ্ধ মিশিয়ে দিলে। লাউয়ের সঙ্গে সিদ্ধ চিংড়ি দিয়ে ধরাই যাবে না। কুচো চিংড়ি মেশানো লাউঘন্ট রেখে দিল। গোপাল সবই খেল, কিন্তু পাতে কুচো চিংড়ি মেশানো কিছু লাউঘন্ট রেখে দিল। পিসি জিজ্ঞেস করলেন, তোমার আর কি দরকার বল? পেট ভরেছে তো গোপাল? গোপাল মুচকি হেসে বললে, হ্যা খু-উ-ব ভরেছে পিসিমা। লাউ কুচো-চিংড়ির ঘন্টটা খুব খাসা হয়েছে। আহা, কি চমৎকার খেতে! যাকে বলে অমৃত। এরূপ কুচো চিংড়ির ঘন্ট আমি কোনও দিন খাইনি খাসা হয়েছে কিন্তু যদি আর একটু দেন তবে মন ভরে শেষ খাওয়া খেয়েনি। এছাড়া আমার আর কিছুই লাগবে না। পিসি অবাক হয়ে বললেন, কি বললে। লাউ কুচো চিংড়ি? দূর পাগল ওটা যে নিরামিষ লাউঘন্ট। ওর মধ্যে আবার কুচো চিংড়ি তুমি পেলে কোথায়? তোমার নিশ্চয়ই মাথা খারাপ হয়েছে।