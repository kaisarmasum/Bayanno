Facebook
Unknown

লাইনটা কেটে গেলো নাকি রেখে দিলো ঐপাশ থেকে জানি না। বাস জসিম উদ্দিন পার হয়ে যাচ্ছে। এই মানুষ গুলো কেন যে এমন ফাঁদে পরে জানি না। নিজেরা ফাঁদে পরে অন্যদেরও সেই ফাঁদে ফেলে ফাসায়। এই লোক আমাকে সেমিনারে জয়েন করতে বলছে। সেমিনারের ফি ৫০ টাকা দিবেও বলেছে। আসলে সে ভদ্রতার সুযোগ কাজে লাগাতে চেয়েছে। এভাবে কেউ অফার করলে যে ভদ্রতার কারণে কেউ অফারটা নেয় না এরা তা ভালো করেই জানে।
আমার কেবল মন পরে আছে সেই বাচ্চা মেয়েটার কথায়। নিষ্পাপ বাচ্চাটা জানেও না তার বাবাকে একটু আগে আমার কাছে অনেক অপমানিত হতে হয়েছে। জানবেও না কোনদিন। বাবাদের কত ভাবেই না সংসার চালাতে হয়। আমি আজমপুর নামবো। রাজলক্ষ্মী পার হতেই উঠে দাঁড়ালাম। মানিব্যাগ থেকে একটা ৫০ টাকার নোট বের করে লোকটাকে দিয়ে বললাম, 'কিছু মনে করবেন না আমার কথায়। কিন্তু যা বলছি একটু মাথা ঠাণ্ডা করে ভাববেন। অন্য লাইনে কিছু করার চেষ্টা করেন। এই টাকা দিয়ে আপনার মেয়ের জন্য একটা বার্গার নিয়া যাবেন। মেয়েটা খুশি হবে। সে জানবে তার বাবা তাকে অনেক ভালবাসে।'
বলেই বাসের দরজায় দিয়ে দাঁড়ালাম। বাস থেকে নেমে জানালায় তাকাতেই দেখি লোকটা সেভাবেই টাকাটা হাতে নিয়ে বসে আছেন। লোকটার চোখ কি ছলছল করছে নাকি আমার দেখার ভুল। কিন্তু বাসের জানালায় তখন আমি দেখছিলাম এক অসহায় মানুষের মুখ। পৃথিবীতে সবচেয়ে অসহায় মুখ হলো- একজন অসহায় বাবার মুখ।
চায়ের স্টলের সামনে হঠাৎ কালো রঙের একটা মাইক্রোবাস এসে থামলো। স্টলে বসে থাকা সবাই বড় বড় চোখে মাইক্রোবাসটাকে দেখছে।