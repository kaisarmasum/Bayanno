Facebook
Unknown

ওই বাংলাদেশি'র বয়েস অবশ্য ৩৫ এর মত হবে। এরপরও তো তার অবস্থা আশঙ্কা জনক।
আমি জানি না কেন; তবে যে কোন কারনে'ই হোক পৃথিবীর সকল জায়গায় থাকা অসহায় মানুষদের প্রতি আমার সব সময় অন্য ধরনের আবেগ কাজ করে। ছোট বেলা থেকে নিজের জন্মগত অপূর্ণতার কারনে যে ঘৃণা এবং গ্লানি নিয়ে আমাকে বড় হতে হয়েছে; সেই অভিজ্ঞতা গুলো হয়ত আমাকে শিখিয়েছে- সবাই মানুষ। অসহায় মানুষদের কষ্টে, দুঃখ পেতে হবে;সম্ভব হলে তাদের সাহায্য করতে হবে। 
আমি আপনাদের হলফ করে বলতে পারি, আমি আমার এই পুরো জীবনে কখনো কোন মানুষকে ঘৃণা করনি। কারো সাথে কখনো উঁচু গলায় কথা পর্যন্ত বলিনি। এমন'কি কেউ যদি আমাকে অপছন্দ করে কিংবা ঘৃণাও করে; আমি তার সাথেও হাসি মুখে কথা বলি এবং কোন দিন উল্টো তাকে ঘৃণা করতে যাইনি। নিজের অপূর্ণতা'কে জয় করার জন্য আমার মা ছোট বেলা থেকে আমাকে একটা বিষয়'ই শিখিয়েছেন
-কাউকে ঘৃণা করবে না। তারা তোমাকে ঘৃণা করলেও না! তুমি সবাইকে ভালবাসবে। দেখবে তাহলে একটা না একটা সময় তারাও তোমাকে আর ঘৃণা করবে না।
যা হোক, জাপানে আঁটকে পড়া এই দম্পত্তি'র ভিডিও ঘুম থেকে উঠে দেখা মাত্র'ই চোখ'টা ভিজে গিয়েছে। আমি পরিষ্কার বুঝতে পারছিলাম এদের অসহায়ত্ব। এই পরিস্থিতিতে তাদের তো আর কিছু'ই করার নাই। ভাইরাস যুক্ত কাউকে তো আর ফিরিয়ে নিয়ে যাওয়া সম্ভব না। এরা হয়ত ভাবছে- আর কোন দিন কি নিজ দেশে ফেরত যেতে পারব না? দেখতে পারব না নিজদের প্রিয়জন'ক? তাদের সন্তান- প্রিয়জন'রাও ওদের কাছে আসতে পারবে না!
কি কঠিন, কি কষ্টের হতে পারে সেই অনুভূতি, সেটা মনে করে'ই আমার খারাপ লাগছে।
গত পরশু রাতে ইউনিভার্সিটি'র সহকর্মীদের সাথে পার্টি'তে যাবার কথা। আগে থেকে'ই ঠিক করা ছিল এই শহরের নামকরা এক চাইনিজ রেস্টুরেন্টে যাবো সবাই মিলে। হঠাৎ সবাই বলছে- চাইনিজ রেস্টুরেন্টে যাওয়া ঠিক হবে না। কেউ'ই শেষমেশ যেতে রাজি হলো না, কেবল আমি ছাড়া।