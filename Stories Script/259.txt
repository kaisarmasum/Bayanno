Facebook
Unknown

এই তো কয়েক বছর আগের কথা সাদা ফিতে দিয়ে চুলে দুই বেণী করে স্কুলের মাঠে বান্ধবী দের সাথে দৌড়ে বেড়াতাম, বাসায় ফিরে বোনের সাথে আবার খেলায় মেতে উঠতাম, সন্ধ্যা হলে মা পড়তে বসাতেন। পড়তে চাইতাম না। মাঝে মধ্যে শক্ত হয়ে আর মাঝে মধ্যে আদরের সুরে শাসন করতেন৷ বাবা রাত ঠিক নয়টায় বাসায় ফিরতেন। বাবাকে পেয়ে সব ভুলে যেতাম। মা বকেছে বলে গাল ফুফিয়ে নালিশ করতাম। বাবা মাথায় হাত বুলিয়ে দিতেন জড়িয়ে ধরে বলতেন, 'মাকে বকে দেবো আম্মু। ব্যাস আবার সব ভুলে যেতাম। তারপর রাতে খাবার শেষে বাবা গল্প করতেন তার ছেলেবেলার গল্প। আগ্রহ নিয়ে শুনতাম। ছোটবেলার প্রায় সবটা আমার ঢাকা শহরে কেটেছে বলে বাবার গ্রামের খেলা ধুলোর গল্প হা করে শুনতাম। ভীষণ ভাল লাগতো। তার পর মা এসে ঘুম পাড়িয়ে দিতেন। খুব জলদি ঘুম আসতো তখন। না ছিলো কোন চিন্তা, না ছিলো কোন মাথাব্যাথা, আর না ছিল কোন কস্ট। ঘুম মানে ঘুম একদম গভীর ঘুম, প্রশান্তি র ঘুম। আহা! সেই ছোটবেলা। আমার ছোট বেলা। তারপর সকাল বেলা আবার সেই স্কুল। তখন স্কুলে যেতে মেজাজ খারাপ হতো। ভাল লাগতো না। আর এখন মনে হয় ইশশ একবার আর একটা বার যদি ঐ স্কুলের দিন গুলোতে ফিরে যেতে পারতাম। আহা,! আমার সেই স্কুল। আমার ভালবাসার স্কুল। প্রতি শুক্রবার বাবা বেড়াতে নিয়ে যেতেন। আম্মা যেতে যাইতেন না। বেড়ানোর থেকে আম্মু ঘুম বেশি ভালবাসতেন। বাবা আমাকে আর বোন কে নিয়ে বেড়োতেন। কতো প্রশ্ন করতাম বাবার কাছে। বাবা হাসি মুখে সব উত্তর দিতেন। তখন বাবার দিকে হা করে তাকিয়ে থাকতাম। মনযোগ দিয়ে বাবার সব কথা শুনতাম । আমার বাবা আমার কাছে সেরা। 
আজ কে হঠাৎ আম্মু আমাকে বলছিলেন, 'আমি নাকি ছোট বেলায়, 'কিছু কে কুচ্ছু বলতাম। তুমি কে তুমু বলতাম। বাবার সাথে অফিস যেতে বায়না ধরতাম। আমি হেসে দিলাম। সাথে আম্মাও হাসলেন । তবে তার হাসিটা একটু খাপছাড়া মনে হলো আমার কাছে। জিজ্ঞেস করলাম কি হয়েছে।