Facebook
Unknown

বন্ধুর জন্মদিনে বিশেষ কিছু দিতে হবে তাই সারারাত জেগে চিন্তা করলাম কি দেয়া যায়। বন্ধু বলে কথা! যা তা তো আর দেয়া যায় না! এইতো সেদিন আমার জন্মদিনে বন্ধু নাবিল আমাকে "আইফোন ১১ প্রো" গিফট করেছিলো। ওই মুহূর্তে মনে হয়েছিল এতো দামী গিফট কেউ আমাকে দেয় নি। মেয়ে হলে হয়তো আবেগে কেঁদে দিতাম, কিন্তু ছেলেরা এত সহজে কাঁদতে পারে না। তাদের কোটি কোটি চোখের জল এক একটা দীর্ঘশ্বাস হয়ে বেরিয়ে যায়! যাইহোক জন্মদিনে বন্ধু নাবিল আবদার করলো ঢাকা শহরের সবচেয়ে হাইফাই রেস্টুরেন্টে ট্রীট দিতে হবে। নাবিল আমাকে এতদামি গিফট দিলো আর আমি তো এতটুকু দিতেই পারি তাই আমিও রাজি হয়ে গেলাম। কিন্তু ওয়ালেটের অবস্থা ছিল করুন সাথে আমার চেহারাও। নাবিল বুঝতে পেরে বলেছিলো,
"দোস্ত এখন তো আইফোন আছেই। আগেরটা বিক্রি করে দে। আইফোন ১১ প্রো এর কাছে ওটা কিছুই না"
আমিও তাই করলাম। দিলাম ফোনটা বিক্রি করে। যদিও একটু হলেও খারাপ লাগছিলো তবু আইফোনের কথা ভেবে মনটা ভালো হয়ে গেলো । আর্জেন্ট সেল করায় কেনা দামের তিন ভাগের এক ভাগ ও পাইনি! তবুও যা পেলাম এনাফ। ট্রীট দিলাম বন্ধুকে। বন্ধু ও খুশি সাথে আমিও!
রাতে বাসায় ফিরে যখন ফোনে সিম ইনসার্ট করে সেটিংস চেক করছিলাম তখনই মনে হলো এইটা অরিজিনাল না! রেপ্লিকা ফোন! তবুও শিওর হওয়ার জন্য অনেক ঘাটাঘাটি করলাম এবং ওইরাতেই শিওর হলাম এটা কপি ফোন! অসহায় কাকে বলে আমি খুব ভালোভাবেই টের পেয়েছি। একদম শিরায়, উপশিরায়, রন্ধ্রে রন্ধ্রে! সাথেসাথেই নাবিলকে ফোন দিলাম। শালা ফোন ধরেই অট্টহাসিতে ফেটে পড়েছে। রাগে চিৎকার করে বললাম,
-"মাত্র আড়াই হাজার টাকার কপি ফোন হাতে ধরিয়ে আমার সাতাশ হাজার টাকার ফোন খেয়েছিস শালা টাউট!"
নাবিল হাসতে হাসতেই বললো,
-"আরে ইয়ার! সারপ্রাইজ তো সারপ্রাইজ ই! আমাকে কি কোনো পাগলা কুত্তা কামড়েছে যে আমার কিডনি বিক্রি করে তোকে আইফোন গিফট করবো! কপিটাই অরিজিনাল ভেবে চালিয়ে নে!"