Facebook
Unknown

ওই তো সেই নাক সেই চোখ শুধু পাল্টানোর মধ্যে পাল্টিয়েছে চেহারায় একটু বয়সের ছাপ পড়ছে। আমি যেন একটা কথাও বলতে পারছিলাম না। হঠাৎ সামনের লোকটা আমার দিকে তাকিয়ে দৃষ্টি সরিয়ে নিল। কিন্তু কয়েক সেকেন্ড বাদেই অবিশ্বাসের দৃষ্টিতে আবার তাকালো। তার সেই চাউনিতে আমি বিস্ময়ের সাথে সাথে আমি তীব্র লজ্জার বহিঃপ্রকাশ দেখলাম। যাচ্ছি চিটাগং একটা ফাংশনে এটেন্ড করতে। উত্তরা অফিস থেকে সোজা এয়ারপোর্ট এ নামিয়ে দিয়ে গেল অফিসের গাড়ি করে। এসেই দেখি ট্রেন দাঁড়িয়ে আছে প্লাটফর্মে। সারাদিন অফিস করে রাতে এই জার্নিতে বেশ ক্লান্তই লাগছিল। এসি চেয়ার কোচের চেয়ারে শরীরটা এলিয়ে দিতেই সামনে যার উপরে চোখ পড়ল এই মানুষটিই হল সেই মানুষটা। ট্রেন ছাড়তেই বেশ কিছুক্ষন পরে লাইট অফ করে দিল৷ যতক্ষন লাইট জ্বালানো ছিল বেশ বুঝতে পারছিলাম সেই চোখ জোড়া অস্থির দৃষ্টিতে আমার দিকে তাকিয়ে আছে। বগির লাইট অফ করতেই আমিও চোখ বুজলাম। স্মৃতির পাতা সাঁতরে সাঁতরে ফিরে চললাম আজ থেকে তের বছর আগে....
আমাদের বাড়ি অজপাড়া গাঁয়ে। কিন্তু সেই আমি যখন স্টার মার্ক নিয়ে গ্রামের কলেজ থেকে পাশ করে বের হলাম তখন সবার চক্ষু চড়ক গাছ। আম্মা তো সোজা বিয়ে দিয়ে দেবেন দাদা দাদিরও একই কাহিনি। কিন্তু শক্ত হাতে হাল ধরলেন আব্বা। ফ্যামিলি গোল মিটিং এ সোজা বললেন,
___ " আমাগো ইনারা ঢাহার শহরে যাইয়া পড়বো। মেলা বড় অফিসার হইব। অহন মাইয়া আমি বিয়া করামু না"।
___ " আপনের কি বুড়া কালে মতিভ্রম হইল নি।"
আম্মা প্রতিবাদের সুরে বলে উঠলো। আব্বা তখন মুচকি এক হাসি দিয়ে বলেছিলেন
___ " ইনারার মা আমি যদি বুড়া হই তাইলে তুমিও কিন্তুক বুড়ি৷ আর বুড়া বুড়ি মিইল্লা মাইয়াডারে না হয় একটু কমই জ্বালাইলাম। "
তারপর আব্বা সবার কথার বিপক্ষে যেয়ে আমাকে ঢাকায় ভর্তি করালেন। থাকার ব্যবস্থা হল আমার চাচার বাসায়। আমার আজও মনে আছে আব্বা চলে যাওয়ার দিন মাথায় হাত বুলিয়ে ফিসফিসিয়ে আমার কানের কাছে বলেছিলেন,