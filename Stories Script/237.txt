Facebook
Unknown

___ " আম্মাজান আমি কিন্তু আপনারে আপনার ভরসায় রাইখা গেলাম। নিজের খেয়াল রাইখেন৷ আর আপনের কিছু হইলে কিন্তু আপনার আম্মা বিনা মসলার আমারে রাইন্ধা ফালাইবো।"
আব্বার কথা শুনে উনাকে অভয় দিয়ে আমি পাঠিয়ে দিলাম বাড়িতে। শুরু হল সে এক অন্যরকম সংগ্রাম। সারাদিন ক্লাস করে রাতে এসে চাচার দুই ছেলে মেয়েকে পড়াতাম। তারপর রাতে নিজের পড়া। চলতে লাগল নিরন্তর সংগ্রাম। এরই মাঝে হঠাৎই পরিচয় হয় চাচীর দুঃসম্পর্কের এর বোনের ছেলের সাথে৷ হাবিবের সাথে প্রথম দেখা হয় চাচার বাসায়ই। হ্যাংলা পাতলা একটা ছেলে গায়ের রংটা বেশ চাপা কিন্তু সবচেয়ে সুন্দর হচ্ছে ওর দুইটা চোখ৷ বুদ্ধির ঝিলিক আছে ওই দুই চোখে। আস্তে আস্তে পরিচয় গাড় হতে থাকে। চাচার বাসার গন্ডি পেরিয়ে বাইরেও দেখা করতে শুরু করলাম দুইজনেই। কেউ কাউকে বলি নাই যে ভালবাসি কিন্তু দুজনেই বুঝতাম যে একে অপরকে ভালবাসি অসম্ভব ভাবে। এভাবেই যাচ্ছিল দিন হাবিব আমার সব দিকে খেয়াল রাখত। আমার খাওয়া আমার ঘুম। কখন কোথায় যাচ্ছি কোথায় যাব কোথায় যাব না সব সব। আমি যেন হাবিবকে ছাড়া অচল হয়ে গিয়েছিলাম। এরই মধ্যে হঠাৎ একদিন খবর এলো আমার আব্বা আম্মা গুরুতর ভাবে আহত হয়েছে রোড এক্সিডেন্টে। সব ফেলে ছুটে চললাম গ্রামের বাড়িতে। কিন্তু..... যেয়ে দেখি সব শেষ। আমাকে এতিম করে দিয়ে দুজনেই চলে গেছে ওপারে। এই শোক কাটিয়ে উঠে বেশ কিছুদিন পরে আবার ফিরলাম ঢাকায়। শুরু হল এক নতুন জীবন। বেঁচে থাকার চেষ্টা একটু ভাল থাকার চেষ্টায় যেন মত্যমান হলাম। পাশে ছাতার মত আগলে রইল হাবিব। সেবার আমার অনার্সের লাষ্ট ইয়ার। চাচীর কাছে শুনলাম হাবিবের মা হাবিবের জন্য মেয়ে খুঁজছে। শোনার পরে বেশ খারাপ লাগা শুরু হল। পরের দিন হাবিবের সাথে দেখা হতেই বললাম,
___ " কি ব্যাপার তোমার মা নাকি তোমার জন্য মেয়ে খুঁজছেন?"
___ " হ্যাঁ ছেলে উপযুক্ত হলে মায়েরা মেয়ে খুঁজবে এটাই স্বাভাবিক ইনারা। "
বেশ স্বাভাবিক স্বরেই বলল হাবিব।