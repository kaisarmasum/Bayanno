Facebook
Unknown

সন্ধ্যা বেলা আমরা গিয়া লেকের ধারে কপোত-কপোতীদের জন্য বরাদ্দকৃত বেঞ্চে বসিয়া প্রেমিকের সাথে ভবিষ্যত সাজাইলাম।"
সে আমাকে কি বলিতেছে বুঝিতে পারিতেছিলাম না তারপরও বলিলাম, "এরপর কি হইলো?"
তিনি দুচোখে চোখে মেঘ আঁকিয়া বলিলেন, "বইমেলা হইতে বাহির হইবার পর, সেই সাংবাদিক ক্যামেরা সমেত আমার সামনে আসিয়া মাইক্রোফোন ধরিয়া সুধাইলো, 'আপনি দুপুর তিনটা হইতে বইমেলাতে ঘুরিলেন, অসংখ্য বই হাতে ছবি তুলিলেন, খেলেন-দেলেন। এখন নিশ্চয়ই বাড়ি ফিরিয়া যাইতেছেন, আপনার হাতে তো কোন বই দেখিতেছি না। এতো হাজার হাজার বইয়ের মধ্যে একটা বইও পছন্দ হইলো না?' আমি কিছু বলিতে পারি নাই। সে আমাকে আবারও সুধিলো, 'বইমেলায় কি প্রেম করতে আসিয়া ছিলেন? লেকের ধারে বসিয়া কাঁধে মাথা, হাতে হাত রাখিয়া বসিয়া থাকিতে দেখা গিয়াছে আপনাদেরকে।' আমি এইবারও কিছু বলিতে পারিলাম না। সাংবাদিক সামনে হইতে চলিয়া যাইতেই আব্বা ফোন করিয়া বলিলেন, 'বাড়ি ফিরিবার আর প্রয়োজন নাই, যাহার কাঁধে মাথা রাখিয়া লেকের ধারে বসিয়া ছিলা, তাহার কাঁধকেই বাসা বানাইয়া লও।"
ঘটনা বুঝিতে পারিলাম, বড়ই অবিচার করিয়াছেন তাহার বাবা। মায়া লাগিতেছে, দুশ্চিন্তা হচ্ছে ভীষণ, এই যুবতী কণ্যা এখন এতো রাত্রিরে কোথা যাইবে? আমি নরম গলায় বলিলাম, "এইজন্যে কাঁদিতেছেন? আর কাঁদিবেন না, বাবা রাগ করিয়া বলিয়াছে, আপনি বাড়ি ফিরিয়া যান।"
সে যাহা বলিল, তাহা শুনিয়া আমার আক্কেল গুড়ুম হইলো, সে বলিল, "বাবার বকা শুনিয়া আমি যখন কাঁদিতেছিলাম, তখন আমার প্রেমিক আমার দিকে তাকাইয়া হঠাৎ ভূত ভূত বলিয়া দৌড়াইয়া পালাইয়াছে।"
আমি আশ্চর্য হইলাম, মানুষ ভয় পাইয়া পুরুষ লিংগ, স্ত্রী লিংগের মধ্যে যে ঝামেলা পাকাইয়া ফেলে, আজ তাহারই উজ্জ্বল দৃষ্টান্ত নিজ চউক্ষে দেখিলাম। আমি তাহাকে বলিলাম, "এখন কি করিবেন? রাত হইয়াছে বাড়ি ফিরিয়া যান।"
সে শব্দ করিয়া কাঁদিতে কাঁদিতে কিছু একটা বলিতে যাইতেছিল ঠিক ওমন সময় তাহার সামনের পাটির দুইখানা দাঁত খুলিয়া পড়িয়া গেল। এ যে পেত্নী তাহাতে আমার কোন সন্দেহ বাকি রহিলো না। আমি লিংগান্তরে কোনরুপ ভুল না করিয়া পেত্নী পেত্নী বলিয়া চিৎকার দিতে দিতে পেছনের দিকে ছুটিতে।