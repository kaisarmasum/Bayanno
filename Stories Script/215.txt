<name>গোপাল ভাঁড় ও খট্টাঙ্গ পুরাণ ৩য় অংশ</name>
নবাব গোপালের সাজ পোষাক আর লম্বা টিকি দেখে প্রথম দর্শনেই মুগ্ধ হলেন। এমন লোক মহা পন্ডিত না হয়ে যায় না। দেখলেই মন জুড়িয়ে যায়। গোপাল নবাবকে সেলাম জানিয়ে বলল, খোদবন্দ্ মহারাজ কৃষ্ণচন্দ্র আমাকে আপনার কথামত আমাকে আপনার দরবারে পাঠিয়েছেন। আমি এসেছি আপনার প্রশ্নের উত্তর দিতে। গোপালের কথা শুনে খেয়ালী নবাব বললেন, মহারাজ কৃষ্ণচন্দ্র আগে আমার কাছে একদল মূর্খ পন্ডিত পাঠিয়েছিলেন বটে, তবে তারা কোনও কর্মের নয় একেবারেই অপদার্থ। আমি তাদের সব কটাকে কারাগারে আটক করে রেখেছি। কিন্তু আপনাকে দেখে বোধ হচ্ছে, আপনি একজন জাঁদরেল পন্ডিত। আপনি নিশ্চয় অনাসায়ে আমার প্রশ্ন গণনা করে দিতে পারবেন। আপনি আজ অতিথি শালায় বিশ্রাম গ্রহণ করুন। আগামী কাল দরবারে এসে গণনা করে আমার জিজ্ঞাসার উত্তর দেবেন সঠিকভাবে। যেটা আমি জিজ্ঞাসা করব। না বলতে পারলে কারাগারে বন্দী। গোপাল সেদিনের মোত বিশ্রাম করতে গেল অতিথি শালায়। পরদিন নবাব দরবারে হাজির হয়ে গোপাল নির্দিষ্ট আসনে বসে, সেই চৌদ্দ পর্দায় জড়ানো খট্টাঙ্গ পুরানের কয়েক পর্দা সরিয়ে বললে, খোদাবন্দ্ উপস্থিত এই খট্টাঙ্গ পুরানাখানা অষ্টবিংশতি পুরানের মধ্যে সর্বশ্রেষ্ঠ পুরাণ। এতে লেখা আছে- সর্বশ্রাস্ত্রসারং ইদম্ খট্টাঙ্গ-পুরাণম। হিন্দু পন্ডিত্য না কদাপি শক্যং ভূতল গণনম্ গোপলস্য নিবেদনং। গোপালের মুখে মধুর সুরে সংষ্কৃত শ্লোক শুনে নবাব জিজ্ঞেস করলেন, পন্ডিত মশাই, আপনার এই শ্লোকের অর্থ কি ভালকরে আমাকে বুঝিয়ে বলুন? আমি কিছুই বুঝতে পারছি না? গোপাল তখন ভাব গম্ভীর কন্ঠে বলল, সকল শাস্ত্রের সার এই খট্টাঙ্গ পুরাণ। হিন্দু পন্ডিত গণের পক্ষে ভুমির নিম্নের কোনও কিছু গণনা করা সম্ভব নয়। খোদাবন্দ আপনি অনর্থক হিন্দু পন্ডিত গণকে কারাগারে বন্দী রেখে কষ্ট দিচ্ছেন। এতে আল্লা ভীষণ রাগ করবেন। আপনার ওপরও আল্লা আর আস্থা রাখতে পারবেন না। গোপালের মুখে সংষ্কৃত শ্লোকের ব্যাখ্যা শুনে নবাব জিজ্ঞেস করলেন, কেনই বা হিন্দু পন্ডিত গণের পক্ষে ভুনিম্নের কোনও কিছু গননা করা সম্ভব নয় পন্ডিত মশাই? এটাও খুলে সবিস্তারে মেহেরবানী করে বলুন। শুনতে জানতে ভীষণ ইচ্ছা করছে। গোপাল শালু জড়ানো সেই খট্টাঙ্গ পুরানের আরও দুচারটে পর্দা সরিড়য় আড়চোখে সেদিকে তাকিয়ে নবাবকে বললে- এই পুরানে আপনার প্রশ্নের জবাবও লেখা আছে খোদাবন্দ। এতে লিখেছে যদা হিন্দু পন্ডিত্য মরিব্যন্তি তদা তেষাং চিতাং প্রজ্বলন্তি তে তথা উর্ধ্বলোকং গমিব্যন্তি। হিন্দু-পন্ডিত তদা পৃথিবী তথা উর্দ্ধ লোকং চ সম্যক গণনং শকোতিং। মুসলমান নবাব সংস্কৃত শ্লোকের অর্থ বোঝেন না, তাই তিনি গোপালকে শ্লোকের যথার্থ্য ব্যাখ্যা করতে পুনরায় অনুরোধ জানালেন।