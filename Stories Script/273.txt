<name>গোপাল ভাঁড় ও খট্টাঙ্গ পুরাণ ১ম অংশ</name>
আগেরকার নবাবদের মাথার মধ্যে মাঝে মাঝে নান খেয়াল জেগে উঠত। নবাবী খেয়াল বলে কথা! একবার মুর্শিদাবাদের নবাবের খেয়াল হল, মাটির নিচে কি আছে তা জ্যোতিষ গণনার মাধ্যমে বের করতে হবে। যেমনি ভাবা তেমনি কাজ। মাটির নিচে কি আছে তা যদি কোনও পন্ডিত বলতে পারেন, তাহলে নবাব তাকে পাঁচ হাজার আসরফি পুরষ্কার দেবেন; গণনা করে যারা গননা করতে এসে সঠিকভাবে বলতে পারবেন না, তাদের আজীবন নবাবের কারাগারে বন্দীজীবন কাটাতে হবে। এটাই নবাবী ফরমান। সেই বুঝে লোক পাঠাবেন। নবাব মহারাজ কৃষ্ণচন্দ্রের কাছে কিছু নামী জ্যোতিষী পন্ডিত তাড়াতাড়ি পাঠাবার জন্য নির্দেশ দিলেন। নবাবের আদশে মহারাজ কৃষ্ণচন্দ্র অগ্রাহ্য করেন কি করে? নবদ্বীপের একদল ব্রাক্ষ্মণ জ্যোতিষী পন্ডিতকে তিনি মুর্শিদাবাদে নবাবের দরবারে পাঠিয়ে দিলেন- যাতে ঠিক মত গণনা করে ফল বের করা যায়। কিন্তু সে সকল জ্যোতিষী পন্ডিত মাটির নিচে কি আছে তা সঠিকভাবে গণনা করে বলতে পারলেন না, ফলে নবাব তাদের সকলকেই কারাগারে আটক করে রাখলেন। সেই সংবাদ পেয়ে মহারাজ কৃষ্ণচন্দ্র ভীষণ বিষাদগ্রস্থ হয়ে পড়লেন। কারণ, তাঁর জন্যেই ব্রাক্ষ্মণ পন্ডিত গণকে নবাবের কারাগারে আটক থাকতে হয়েছে। কি করে ব্রাক্ষ্মণজ্যোতিষী পন্ডিত গণকে নবাবের কারাগার থেকে মুক্ত করে আনা যায় সেই কথা ভাবতে ভাবতে মহারাজ কৃষ্ণচন্দ্র কোন কূল কিনারা পেলেন না। তিনি রিসব বদনে সিংহাসনে বসে রইলেন। খাওয়া দাওয়া, হাসি ঠাট্টা সবই বন্ধ করে দিলেন- কেবলই ভাবেন কি উপায় করা যায়। গোপাল রাজসভায় ঢুকে মহারাজকে বিরস বদনে বসে থাকতে দেখে জিজ্ঞেস করল, মহারাজ, এমন বিরস বদনে বসে আছেন কেন? আমি থাকতে আপনার মনে এত দুঃখই বা কিসের শিঘ্র বলুন। আপনাকে দেখে আমার ভিষণ দুঃখ হচ্ছে। মহারাজ কৃষ্ণচন্দ্র বিরক্ত হয়ে বললেন, সব সময় ভাড়ামি ভাল লাগে না। এ সকল সমস্যা তোমার দ্বারা সমাধান হবে না। তুমি ভাঁড় ভাঁড়ের মত থাকবে। এর বেশি কিছু করতে যেও না। সবসময় তোমার কথা শুনতে ভাল লাগে না। গোপাল তখন হেসে মহারাজকে বললে, মহারাজ আপনি বিনা দ্বিধায় সমস্যার কথা খুলে বলুন। বুদ্ধি যার বল তার আমি যেভাবেই হোক, আপনার সমস্যার সমাধান করে দেব। যদি আমি সমস্যার সমাধান করে দিতে না পারি, তবে আপনি আমার মাথা মুড়িয়ে ঘোল ঢেলে বাদ্যি বাজিয়ে রাজসভা থেকে বিদেয় করে দেবেন সারা জীবনের জন্য। আমি আপনাকে আর কোনদিনও মুখ দেখাব না। আমার কাছে আপনার দুঃখের কথা বলুন।