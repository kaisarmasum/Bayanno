Facebook
Unknown

দুদিন ধরে দেশের সমস্ত টিভি চ্যানেলে জেনিফা নিখোঁজের সংবাদটি প্রচার করা হচ্ছে ৷ পুলিশ থেকে শুরু করে গোয়েন্দা বিভাগ জেনিফাকে খোঁজা শুরু করে দিয়েছে ৷ কিন্তু দুদিন ধরে এত খোঁজাখুঁজির পরও তার কোনো হদিস পেলোনা ৷ জেনিফা নিখোঁজ হবার পরদিন দেশে একটা তুমুল আলোড়ন সৃষ্টিকারী সংবাদ ছড়িয়ে পড়ে ৷ প্যারাডোর নামক পাহাড়ের দক্ষিণ পার্শ্বে হিরার খনী পাওয়া গেছে ৷ কিন্তু বিস্ময়কর তথ্য হচ্ছে কেউই ঐ খনি থেকে একটা হিরাও উদ্ধার করতে পারছেনা ৷ হিরার অসংখ্য টুকরো ভূমির উপরাংশে রয়েছে, অথচ কেউ হাত লাগাতে পারছেনা ৷ স্পর্শ করতে গেলে ঘটছে অপ্রীতিকর ঘটনা ৷ বিদ্যুতের চেয়ে শক্তিশালী শক প্রাপ্ত হচ্ছে যারা হিরার টুকরোতে হাত দেবার দুঃসাহস দেখাচ্ছে ৷ বেশ কয়েকজন লোক হিরার বড় টুকরোতে হাত লাগাতে গিয়ে প্রাণ হারিয়েছে ৷ তারা দুঃসাহস দেখাতে গিয়ে মুহূর্তের মধ্যে পুড়ে ছাই হয়েছে ! ভয়ে আশেপাশের লোকজন ঘটনাস্থলে ঘেঁষছে না ৷ তবে পুলিশ ঘটনাস্থল ঘেরাও করে রেখেছে ৷ পরদিন সকালে ঘটনাস্থলে গবেষকগণ উপস্থিত হয় ৷ তারা অনেক চিন্তা ভাবনার পর অপারেশন শুরু করে দেয় ৷ কালো বর্ণের বলিষ্ঠ গড়নের একজন লোক; আধুনিক যন্ত্র মিয়ানাটার দক্ষতার সহিত চালানো শুরু করে ৷ এবং এর সাহায্যে কয়েকটি হিরার টুকরা একটি বক্সের ভেতর রাখে ৷ কিন্তু ঘটে বিপত্তি ৷ কয়েক মিনিট পরই বক্সটি ধারাম করে বাস্ট হয়ে যায় ৷ বেশ কয়েকবার একই কাজ করতে গেলে প্রতিবারই একই ঘটনার পুনরাবৃত্তি ঘটে ৷ আধুনিক যন্ত্র মিয়ানাটার এমনই একটি যন্ত্র যে এটা ব্যবহার করে আগ্নেগিরির লাভা থেকেও কোনো সুই তুলে আনা যাবে, মিয়ানাটারের কোনো ক্ষতি হবেনা ৷ হাতল সিস্টেম ৷ তবে হাতল ছোট বড় সিস্টেম করা যায় ৷ এবং এটা ইঞ্জিনচালিত ৷ একজন মানুষের আয়তনের পরিমাণ বস্তু তুলে আনা সম্ভব ৷ কিন্তু এই মিয়ানাটারেরও ক্ষতি হলো হিরার বড় একটি টুকরো অনেকক্ষণ ধরে হাতলে ধরে রাখার কারণে ৷ মিয়ানাটার যে উপাদান তৈরি সেই উপাদানের সাথে অন্য একটি কঠিন পদার্থ যোগ করে বক্স তৈরি করা হয়েছিল কিন্তু সেই বক্স দিয়েও কাজ সফল হলোনা ৷